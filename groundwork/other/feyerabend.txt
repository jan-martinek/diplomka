

Vědci se podobají architektům, kteří staví budovy různé velikosti a různého tvaru a kteří mohou být posuzováni až *po* události, tj. teprve když dokončili svou stavbu. Může zůstat stát, může spadnout -- nikdo neví.

Jestliže však vědecké výsledky lze posuzovat teprve až po události a jestliže neexistuje žádný abstraktní způsob jak úspěch zaručit předem, pak neexistuje žádný speciální způsob jak posuzovat vědecké sliby - vědci na tom nejsou o nic lépe než kdokoli jiný v těchto záležitostech, znají pouze víc podrobností. To znamená, že *veřejnost se může podílet na diskusích, aniž by narušovala existující cesty k úspěchu* (žádné takové cesty neexistují). V případech, kdy se práce vědce dotýká veřejnosti, by se veřejnost podílet měla: za prvé proto, že je tou stranou, jíž se to týká (mnohá vědecká rozhodnutí ovlivňují veřejný život). Za druhé proto, že takové podílení se je nejlepším vědeckým vzděláváním, jehož se veřejnosti může dostat -- úplná demokratizace vědy (zahrnující ochranu minorit, jakými jsou např. vědci) není v konfliktu s vědou. Je v konfliktu s filosofií, často zvanou "racionalismus", používající rigidní obraz vědy k tomu, aby terorizovala lidi, kteří nejsou obeznámeni s její praxí. (14)

****

Velká sekce ohledně průniku teorie a praxe, pozorováním a teorií – ad hermeneutický kruh, užívání vhodné metodologie (176) + "všechny metodologie, dokonce i ty nejzjevnější, mají své meze" (267)

je třeba hledat zdůvodnění utvoření metodologických nástrojů

Když si vědci zvykli zacházet s teoriemi určitým způsobem, když zapomněli důvody tohoto zacházení a začali to prostě pokládat za "podstatu vědy" nebo za "významnou součást toho, co to znamená být vědecký", když jim filosofové pomáhali v jejich zapomnětlivosti systematizací běžných postupů a ukázáním, jak tyto postupy vyplývají z abstraktní teorie racionality, pak se ty teorie, jichž bylo třeba k ukázání nedostatků základový standardů, nezaváděly, nebo -- pokud se zavedly -- nebyly brány vážně. Vážně nebyly brány proto, že odporovaly návykům a systematizacím vědcům. (269)

