\chapter{Jak zkoumat vznik instituce}

> "Postačí chápat vědu jako co možná nejvěrnější polidštění věcí; popisujíce věci a jejich posloupnost, učíme se stále přesněji popisovat sebe samy. Příčina a následek: taková rozdvojenost pravděpodobně nikde neexistuje, --- doopravdy máme před sebou kontinuum, z něhož vydělujeme pár částí; tak jako pohyb vnímáme vždy jen jako oddělené body, tedy vlastně nevidíme, nýbrž vysuzujeme."
\cite[s. 117]{nietzsche}

Autor přistupuje k politologii jako k vědě definované předmětem zájmu, jejíž metody jsou sdílené dalšími sociálně-vědními obory --- sociologií, moderní historickou vědou, mediálními studii atp. Samotný předmět zájmu je vždy vymezitelný coby podmnožina předmětu zájmu vyjmenovaných a dalších oborů, případně slouží coby prostor, v němž dochází k synergickému propojování poznatků z jednotlivých oborů a jejich vzájemnému obohacování.

Východiska politické vědy nacházíme u autorů, kteří pracovali z hlediska dnešní specializovanosti vědy multidisciplinárně --- a to nejen kvůli tomu, že sociální vědy teprve vznikaly, ale zároveň i pro hluboké souvislosti mezi jednotlivými poznatky. Pokud je tedy níže zmiňována historie antropologie, sociologie či jiné obory, je možné vnímat daný kontext též coby kontext vzniku politické vědy.

Klademe-li si otázku po vzniku instituce, tak -- jak již napověděla předchozí kapitola -- není možné hovořit o určitém okamžiku, v němž instituce "začala existovat", ale musíme sledovat celé ustavování institucionálního mechanismu. Není možné sledovat "jediného mýtického designéra", ale je potřebné vnímat vznik jednotlivých praktik za jejich adopce aktérů a jejich proměny. Existenci instituce je tak možné s nadsázkou považovat za dlouhý proces vznikání. U institucí můžeme popisovat fáze vzniku -- tvorba prvních návrhů, období nestability a období stabilního a víceméně neměnného fungování její praxe, případně i další změny plynoucí z reflexe dlouhodobého fungování. Takové hodnocení však vždy bude spíše individuální, bude přikládat význam různým parametrům fungování a především bude vyhodnotitelné spíše s časovým odstupem. 

Zde však již předbíháme, mnohé z argumentů *proč* budou nastíněny níže v podkapitole týkající se etnografické metodologie. 

Významnou součástí této kapitoly je také zdůvodnění výběru zkoumaného tématu a vymezení pozice autora, který se procesu vzniku instituce účastnil coby facilitátor celého procesu, včetně přehledu diskuse, která se zabývá pozicí "pozorujícího participanta", a reflexe jeho ukotvení v akademickém diskursu.

# Etnografie a hermeneutika

Etnografie je metodologií používanou primárně v antropologii a etnologii (synonyma, která jsou užívaná v anglosaském světě a ve Francii) sloužící k analýze sociálních skupin a společností. V politologii se zaměřuje především na studium "organizační kultury", což je téma blízké sociologii organizací a přístupům studujícím politické instituce a elity. Původním jejím cílem bylo popisovat etnické skupiny odlišné kulturou a způsobem života od toho, který je charakteristický pro industriální společnosti; později se těžištěm užití etnografie stalo porozumění a interpretace sociálního chování \citep[149]{drulak}. 

Chicagská sociologická škola poté využila těchto již etablovaných metod pro zkoumání společenských nerovností a života v městských zónách. I důsledkem sociopolitické situace (dekolonizace způsobila ztrátu snadného přístupu k jiným kulturám) se stále více protínal předmět zájmu antropologů a sociologů. Dnes je tedy možné etnografii považovat za sdílenou metodologii, liší se spíše jen předmět zájmu --- dle Dextera McNabba se "sociologové primárně zabývají vlivem sociálních okolností a situací na lidské životy, zatímco antropology více zajímá role (sub)kultury v chování lidí." (citováno dle \citealp[151]{drulak}). 

Pro politickou vědu je typické sledování specifických okolností a struktur, které se vážou na rozhodování většího množství aktérů (ve formě vládnutí či sebe-vládnutí), implicitně tedy odkazuje na *problém aktér--struktura*. "Diskuse této otázky vyústily ve dva pohledy na instituce --- jednak je možné je chápat jako sociální formy nezávislé na aktérech, tedy jako soubory norem, které jsou aktérům bez jejich vlivu vnucovány. Druhou možností je nahlížet na instituce skrze vztahy, které s nimi aktéři mají. Z tohoto pohledu pak aktéři instituce vlastně permanentně vytvářejí." (ibid.)

Toto dělení, stejně jako v podstatě podobné výše uvedené McNabbovo oddělení sociologie a antropologie, není neproblematické: nepostihuje zpětnovazební procesy, kdy nejen struktury ovlivňují aktéry, ale zároveň i aktéři ovlivňují struktury. Výrazně se tak prosadil třetí proud, který bere v úvahu aktéry i strukturu souběžně.

## Etnografie a její fenomenologická východiska

Etnografie je kvalitativní metodologií výzkumu, která sbírá data prostřednictvím pozorování a zúčastněného pozorování, kompilacemi biografií (konkrétních osob i institucí), rozhovorů, analýzy dokumentů a dotazníkových šetření (především malého rozsahu s otevřeně definovaným vstupem). Součástí vytváření podkladových dat je i výzkumníkem prováděný interpretativní proces. Důraz je kladen na minimální zkreslení získaných dat přítomností výzkumníka, kterému se však není možné vyhnout, jednak z hlediska samotné změny jednání ostatních aktérů a jednak kvůli způsobu, kterým je užíván jazyk v samotné vědecké aktivitě -- klíčovou součástí je pak výzkumníkova reflexivita, která pomáhá odhalovat způsoby, kterými by toto zatížení mohlo vznikat a tím umožňovat, aby daný výzkum byl vnímán jako důvěryhodný a interně kritizovatelný (měřítkům, kterými můžeme poměřovat důvěryhodnost, se budeme věnovat níže v samostatné kapitole *3.1.3 Kritéria hodnocení etnografické práce*). Výstupem etnografické práce je zhuštěný popis, který zprostředkovává porozumění. Etnografie se snaží porozumět co nejlépe významům, které jsou užívány pozorovanými aktéry, a toto porozumění zprostředkovat cílovému publiku -- výzkumníci se tak dle Teresy Brannick a Davida Coghlana stávají "překladateli" mezi dvěma komunitami (\citeyear{brannick}: 65). 

Etnografická metodologie porozumění navázala na filosofii fenomenologie a s ní do značné míry svázaný rozvoj moderní hermeneutické metody[^1] a rozvíjela se pod vlivem fenomenologické sociologie. Cílem fenomenologie je objektivní poznání smyslu věcí, přičemž snahou je "uzávorkovat" vše, co je zkresleno nekonzistencí vnímání. "[Fenomenologická] filosofie není," říká Patočka (\cite[13]{patocka}) "doménou hloubky, nýbrž doménou jasnosti, která se chce plně předložit našemu pohledu." Patočka dále přibližuje fenomenologické hledání podstaty věcí názorným příkladem: matematickému důkazu můžeme formálně rozumět --- chápat jeho syntaxi a jednotlivé výroky, ale přesto nemusíme chápat, jak byl zkonstruován. "[J]e zde markantní zkušenostní rozdíl mezi oním *jasně vidět* a pouhým *hledat*." (ibid.: 9). V kontextu etnografického pozorování by analogickou situací byla schopnost rozeznávat pravidelnosti v jednání aktérů a schopnost těmto pravidelnostem rozumět a jednání těchto aktérů vysvětlit.

Fenomenologická sociologie ustavená Alfredem Schützem pak sleduje obdobný cíl -- pochopení skutečného významu jednání subjektu; její podstatu stručně vystihuje Hendl:

[^1]:Přesný vztah fenomenologie a hermeneutiky je u různých autorů různý -- Husserl považoval fenomenologii za součást tradice objektivní hermeneutiky, Heidegger kladl hermeneutiku za hlavní fenomenologickou metodu; celá diskuse je vedena s podstatně přesněji definovanými termíny a není ji potřebné zde reprodukovat. Více k tématu viz \citet{hendl} a odkazované zdroje, \citet{patocka}.

> "Fenomenologická sociologie chápe společnost jako jev, jenž je vytvářen a znovu neustále obnovován a rekonstruován v duchovní interakci jedinců, kteří sociálním faktům dávají význam a smysl. Jejím základním předpokladem je, že lidé jsou pojímáni jako smysluplně a prostřednictvím ostatních lidí jednající bytosti, které se již rodí do předstrukturovaného kulturního a sociálního světa, avšak svými interpretačními postupy ho sami rekonstruují a dále rozvíjejí."^[Zde můžeme vidět i paralely s teorií institucionálního designu, který jednak počítá s institucionálním okolím a aktivním podílem aktérů na ustavování procesů sociálního jednání.] \citep[77]{hendl}

Schütz formuloval dva postuláty, kterými se musí fenomenologická sociologie řídit: postulát subjektivní interpretace, vyžadující vztahování k významům, které má jednání pro subjekt, a postulát adekvátnosti, vyžadující konzistenci sociálněvědních konstrukcí s každodenním myšlením a jednáním. "Subjektivní perspektiva aktéra se stává rozhodujícím vztažným bodem analýzy." (ibid.)

Etnografie je rozrůzněná, nelze přesně stanovit, co jí je, a co už jí není. Její hlavní proud explicitně nepracuje s popsanými principy -- výzkumníci se řadí k fenomenologii především intuitivně, užitím metod sběru dat a výkonem reflexivity. Katz a Csordas v textu *Phenomenological ethnography in sociology and anthropology* (\citeyear{katz}) popisují situaci následovně: 

> "Fenomenologie zaznamenala v průběhu 20. století v USA spíše vágní přítomnost na okrajích antropologie. Málokdy byla explicitní inspirací etnografické práce, vzácně byla brána jako metodologická pozice, vůči které je možné se vymezit. Irving Hallowell používal termín *fenomenologický* "aby použil lepší výraz". Clifford Geerz užíval (...) Schützovu metodu při zpracování materiálů z Bali, ale fenomenologie nikdy nebyla základním kamenem jeho práce. V rámci krize etnografie v 80. a 90. letech se objevila fenomenologie pod vlivem autorů jako Merleau-Ponty, Foucault a Bourdieu. Další práce pod vlajkou fenomenologie se zakládají na širokém a rozmanitém konsenzu ohledně obsahu tohoto termínu." \citep[277]{katz} 

Autoři, který sdílí cíle fenomenologie, podle Katze a Csordase ne vždy explicitně užívají fenomenologickou metodu (redukci na objektivní smysl věci a uzávorkování kontextu), neodkazují na práci filosofů ani nerozvíjejí danou teoretickou základnu. Téměř každý autor užívající termín "zkušenost" (a její subjektivní význam) identifikuje svá východiska jako fenomenologická. Adjektiva "zkušenostní" a "fenomenologický" jsou synonymní. Nicméně fenomenologie dnes slouží jako pozice, z níž je možné etnografii hodnotit, a autoři předpokládají, že etnografie a fenomenologie se budou dále sbližovat.

## Hermeneutika

Hermeneutika je proces, kterým je dosahováno porozumění v rámci etnografické metody. Tzv. princip hermeneutického kruhu vychází z toho, že jednotlivostem ani celku nemůžeme porozumět bez znalosti obojího, musíme tedy opakovaně alternovat mezi obojím. Rytmus hermeneutického kruhu popisuje Drulák (\citeyear{drulak}: 20): "K jednotlivosti přicházíme s určitým předporozuměním. které se opírá o naše představy o celku. Toto předporozumění nám umožňuje prvotně pochopit onu jednotlivost, což se následně promítá do našeho lepšího porozumění celku. Na základě tohoto lepšího porozumění celku se můžeme vrátit k oné jednotlivosti a pochopit ji tentokrát o něco lépe, což opět přispívá k lepšímu porozumění celku a tak dále." 

Takto se můžeme pohybovat mezi daty (jednotlivosti) a teorií (celek), částmi textu a získanou interpretativní představou a podobně. Původní užití hermeneutiky bylo ve zkoumání náboženských textů, jejím cílem bylo vysvětlit přítomné nejasnosti pouze na základě vnitřní logiky textu. Nynější užití se vztahuje ke světu, který není uzavřeným textem -- je tedy zřejmé, že "se jedná o poměrně náročný postup s otevřeným koncem, který ukazuje provizorní charakter našeho porozumění světu" \citep[20]{drulak}.

# Kritéria hodnocení etnografické práce

Problém hodnocení vědecké práce^[Autor se v této kapitole věnuje kvalitativnímu výzkumu. Výzkum kvantitativní by bylo možné pojednávat ze stejných pozic s obdobnými argumenty, ale dle autorova názoru by to nebylo ve prospěch srozumitelnosti textu a především to není podstatné pro vymezení metodologie této práce.] a její důvěryhodnosti nebo dokonce vůbec možnost odlišení vědy od víry řešil již Max Weber ve svém slavném eseji *"Objektivita" v sociální vědě*:

> Výběr předmětu a též rozsah či hloubka zkoumání, jež proniká do nekonečné sítě příčin a následků, jsou předurčeny hodnotícími idejemi, které převládají v myšlení zkoumajícího a v jeho době. Z hlediska metody zkoumání je tento "úhel pohledu" velmi důležitý při volbě koncepčního schématu, jímž bude zkoumání vedeno. \cite[84]{weber}

Vedle neobjektivity samotného výběru tématu Weber především upozorňuje na to, že samotná slova, která jsou užívána při popisu skutečnosti, do značné míry závisí jednak na samotném výzkumníkovi a jednak na jeho společenském a akademickém ukotvení. V klasickém pozitivismu bylo díky objektivistické epistemologii možné předpokládat, že závěry vědecké práce nemusí záviset na teorii a bylo by tedy možné objektivně popsat skutečnost. Pokud je tento předpoklad neplatný, musí Weber řešit problém subjektivní povahy myšlení. Jeho řešením je koncepce hodnotově neutrální vědy, která omezuje, co je možné považovat za vědu: věda musí být čistě popisná, psát pouze o faktech, které mohou být pozorovatelem z jiného prostředí prověřeny na základě zopakování výzkumu. Hodnotové výroky nevytěsňuje, ale vnímá je jako individuální hlouběji nezkoumatelné entity -- nestaví na nich dedukci a zobecnění. Objektivita tak zůstává dosažitelná pokud vědec nemíchá popisné a hodnotové výroky -- a dodržuje tedy vědeckou metodu.

> Objektivní validita jakékoli empirické znalosti závisí pouze na uspořádání konkrétní skutečnosti podle kategorií, které jsou subjektivní zvláštním způsobem -- tím, že představují předpoklady dané naší znalostí a jsou založené na předpokladech hodnoty těchto pravd, které nám může dát jen empirická znalost. \citep[110]{weber}

Weber tak předpokládá, že přestože kategorie jsou voleny subjektivně, výsledky vědy jsou stále intersubjektivně i interkulturně přenositelné, je tedy možné udržet koncepci validity (shody mezi zjištěními a skutečností). Problémem zůstává odlišování popisných a hodnotových výroků, které však mohou být objeveny opakovaným zkoumáním ostatními -- dříve či později tak bude nalezena konkrétní nevalidita (či nereliabilita použité metody). "For scientific truth is precisely what is valid for all who seek the truth." \cite[84]{weber}

Jiným pokusem o řešení problému je přijetí subjektivistické pozice, která se možnosti objektivního popisu světa zcela vzdává:[^1] popis skutečnosti je pro tuto pozici vždy výstupem procesu lidského myšlení \citep[63]{brannick}. Při kvalitativním zkoumání detailů sociální reality pak není možné počítat s tím, že bude možné replikovat konkrétní vědecký postup a bez přímého či zprostředkovaného *porozumění* nesporně posoudit validitu dosažených výsledků.

[^1]:Atkinson a Hammersley upozorňují, že zde historicky nikdy nešlo pouze o střed dvou stran sporu -- pozitivismu a interpretativismu/hermeneutického paradigmatu. Podrobnější popis viz \citealp[249--250]{atkinson}.

Pokud však není možné uplatňovat kritérium validity, může být výzkum v subjektivistické tradici hodnocen jako vědecký? Pokud se validita stává něčím, co samo není dosažitelné? (\citealp[165]{deem}, citováno dle \citealp[16]{rooney}) "Přesnost? Pravda? Důvěryhodnost? Porozumění? (...) [Někteří] naznačují, že termín *porozumění* je v kvalitativním výzkumu vhodnější. Egon E. Guba obhajuje pojem *autenticity*." (ibid.: 5) Jak však definovat obsah těchto pojmů? Andrew K. Shenton (\citeyear{shenton}) vychází z práce Guby, který vymezuje čtyři kritéria dobrého kvalitativního výzkumu: *důvěryhodnost, přenositelnost, spolehlivost a potvrditelnost* (credibility, transfer-ability, dependability, and confirmability).^[Daná kritéria se objevují coby citace různých autorů v různých textech, např. zmiňováno v \citealp[65]{brannick} nebo \citealp[5]{rooney}.] Oproti úzce definované validitě a jejímu přímému vztahu ke zkoumané realitě poskytují širší rámec a přesnější vedení v tom, jakými postupy jsou dosažitelné. Shenton popisuje jednotlivá kritéria následovně:

- *Důvěryhodnost*, tedy přesvědčivé dokládání pravdivosti vlastního informování, je dosažitelná například skrze užívání vhodných a vyzkoušených metod, sblížení se s kulturou participujících organizací, náhodným výběrem informantů, triangulací metod (zjišťováním stejné informace více způsoby), analýzou závěrům neodpovídajících případů, reflexivním komentářem, popisem ukotvení výzkumníka atp.
- *Přenositelnosti* je možné dosáhnout dostatečným popisem kontextu výzkumu, aby čtenář byl schopen rozlišit, do jaké míry se podobá jinému, jemu známému kontextu.
- *Spolehlivost* spočívá jednak v co nejpodrobnějším popisu užitých metod a v užívání více metod, jejichž užití ve svých výstupech překrývá.
- *Potvrditelnost* staví na spolehlivosti a popisu okolností, aby umožňila replikaci výzkumu. Pomocí triangulace je redukován vliv výzkumníka, explicitní vyjádření výzkumníkových postojů a názorů umožňuje hledat v textu nezáměrné mezery v autorově reflexi. Jednak pro další diskusi o užitých metodách a zároveň pro zhodnocení vlastní práce je podstatné rozpoznání mezí a nedostatků užitých metod.

Kritika této práce založená na popsaných kritériích je obsažena v této práci: jednak v podobě reflexe vlastní pozice autora v kontextu výzkumu a akademického diskursu v této kapitole a pak v kapitole osmé, která se mimo jiné věnuje omezením a slabým stránkám práce.


# Pozicovanost autora coby součásti praxe zkoumané instituce

Dalším problémem, který je zevrubně diskutován v metodologii sociálních věd a zároveň při nekončící obhajobě sociálních věd coby "skutečné vědy", je pozice výzkumníka vůči předmětu výzkumu. Kromě objektivity vnímání byla základním předpokladem objektivistického a pozitivistického přístupu distance zkoumajícího od zkoumaného: efekty způsobené kontaktem vědce byly vnímány jako znehodnocení daného výzkumu a možnost izolovat zkoumaný jev se tak stala zásadním požadavkem validity (či v kontextu čtyř Shentonem stanovených kritérií, spolehlivosti). V sociálních vědách je obtížné zaujmout distanci -- pozorujícího a pozorovaného může spojovat společný čas a prostor, sdílené sociální prostředí, konkrétní osobní vlastnosti či fakt sdíleného lidství. Ve studiích se pak objevuje tematizace "dvojí identity" zkoumajícího a zkoumaného v případech, kdy se zcela zjevně obě role prolínají v jediné osobě \citep[7]{cisarkoubek}.

## Chybná dichotomie mezi pozorovatelem zevnitř a zvnějšku 

Robert K. Merton podle Justine Mercer (\citeyear{mercer}) identifikuje dvě protilehlé pozice - doktrínu pozorovatele zvnějšku, outsidera ("Outsider doctrine") a doktrínu pozorovatele zevnitř, insidera ("Insider doctrine"). První následuje Simmela v tvrzení, že jedině externí neutrální výzkumník může objektivně nahlédnout lidskou interakci -- díky svému odstupu a nezaujatosti subjekty výzkumu. Doktrína pozorovatele zevnitř naopak říká, že takový výzkumník nemůže být schopen pochopit cizí skupiny, role, kultury a společnosti, protože nesdílí socializaci a nezapojil se do života dané skupiny, a tedy se není schopen empaticky vcítit a porozumět. Zatímco outsider je zde člověkem bez minulosti, insider není schopen uniknout své minulosti -- výzkum tedy není možné provádět ani z jedné z pozic \citep[15]{mercer}. Obě doktríny tedy Merton považuje za klamné a takto vystavěnou dichotomii odmítá --- jednotlivé pozice jsou karikatury a výzkumníci blíží se oběma definicím se potýkají s obdobnými problémy, které se týkají vlastní pozice, subjektu výzkumníka a znalostí získaných v minulosti v konkrétních sociálních lokacích (ibid. 8--9, \citealp[474]{chavez}).

Vrátíme-li se k tradici hermeneutiky, ta nezbytně požaduje vcítění -- "výzkumník musí vstoupit do dané kultury, pochopit sdílené hodnoty a mluvit jazykem dané kultury. Musí se stát zapojeným účastníkem, jehož kritické a analytické pozorování je integrální součástí výzkumné aktivity" \citep[65]{brannick}. Na druhou stranu, vyšší důvěrnost může *výzkumníka zevnitř* svádět k vnímání situací jako nesporných a přesvědčení, že relevance jeho pozorování je vyšší než ve skutečnosti je \citep[11]{mercer}. Může mu unikat důležitost "běžných"[^1] věcí, "zřejmé" otázky mohou zůstávat nepoloženy, "citlivá" témata mohou zůstávat skryta, sdílené předchozí zkušenosti mohou zůstat nevysvětleny, předsudky nezpochybněny a zdánlivě sdílené normy neartikulovány (ibid., \citealp[70]{brannick}). Sonya Corbin Dwyer a Jennifer Buckle v tomto kontextu poznamenávají (\citeyear{corbinbuckle}: 60), že mezi výzkumníkem a zkoumanými subjekty může existovat široká paleta vztahů, je proto potřebné "neschovávat se" za vzájemným porozuměním nebo naopak za distancováním sebe sama.

Chavez zpracovala vyčerpávající výčet výhod a nevýhod pozice insidera z hlediska samotné pozice, přístupu k informacím a následné práce s informacemi, viz obrázek 3.1.

\begin{figure}[htp] \centering{
\includegraphics[width=\linewidth]{chavez-tabulka.pdf}}
\caption{Výhody a nevýhody pozice výzkumníka-insidera podle Christiny Chavez (\citeyear{chavez}: 479)}
\end{figure}

[^1]:Více k sociologii "běžného" viz text Wayne Brethuse (1998): A sociology of the unmarked: Redirecting our focus. *Sociological Theory*, 16(1), 34-51.

Existují různá dělení překonávající jednoduchou dichotomii insidera a outsidera. Atkinson a Hammersley nabízejí podrobnější čtyřstupňovou typologii, která mezi úplného pozorovatele a úplného účastníka vkládá ještě pozorovatele, který se účastní a účastníka, který pozoruje \citep[248]{atkinson}. Corbin a Buckle se odvolávají na práci Patricie A. Adler a Petera Adlera,^[Adler A. P. & Adler P. (1987). Membership roles in field research (Vol. 6). SAGE Publications, Incorporated.] kteří rozlišují tři rozdílné role, které mohou pozorovatelé zaujímat: "(a) peripheral member researchers, who do not participate in the core activities of group members; (b) active member researchers, who become involved with the central activities of the group without fully committing themselves to the members' values and goals; and (c) complete member researchers, who are already members of the group or who become fully affiliated during the course of the research" \citep[55]{corbinbuckle}.^[Adlerovi zde odlišují i čtvrtou, ale podstatně méně ostře ohraničenou pozici než  -- mezi *výzkumníky zevnitř* totiž nepočítají výzkumníky participující na výzkumu organizace ("organizational research"), kteří jsou přítomní v organizaci pouze po dobu výzkumu a pouze za účelem jeho vykonání \citep[60]{brannick}]

Tyto a podobné typologie napovídají více o komplexitě situace, oba nové typy, které nabízejí Atkinson a Hammersley, mohou pomoci detailněji nastínit problémy, se kterými se setkávají daní výzkumníci (primát pozorování nebo účasti může intenzifikovat či oslabovat důležitost některých problémů nastíněných výše) podobně jako typologie Adlerových, nicméně nepřináší sama o sobě kromě strukturace diskuse nic nového. Proto se ještě vrátíme ke konkrétnímu příkladu výzkumu, který byl veden z pozice blízké  výzkumníku přistupujícímu zevnitř.

Takovým typickým příkladem studie z pozice, která není identifikovatelná ani s jedním pólem je text Lauren J. Breen (\citeyear{breen}), která o svém výzkumu říká:

> *"I considered myself to be neither an insider nor outsider in the context of my PhD research. (...) [N]either term adequately captured the role I occupied throughout the research. To illustrate, I will discuss the role I played in my research, including the personal experiences that led me to consider myself to be neither inside nor outside the experience I was studying, and demonstrate how my role ‚in the middle‘ influenced my choice of research topic, the scope of my study, access to informants, the collection and analysis of data, and the maintenance of research rigor."* \citep[166]{breen}

Východiskem Breen tak zůstává uvědomění si síly kontextu --- sílu toho, co je vynecháváno --- pokud si ji výzkumník neuvědomuje, nemá plně pod kontrolou svou vlastní činnost (parafrázováno dle citace Phyllis Rose v \citealp[55]{corbinbuckle}). Zde se vynořuje fenomenologický základ etnografie. Jan Patočka v *Úvodu do fenomenologie* upozorňuje na obdobný problém: "[F]enomenologie (...) musí klást výroky nejen o tom, co se bezprostředně prožívá v reflexi, nýbrž musí mluvit také o tom, co není bezprostředně v reflexi přítomno, protože s tím, co je přítomno, souvisí podstatně mnoho nepřítomného." \citep[19--20]{patocka} Tím, že výzkumníci prezentují výzkumný proces "otevřeně a upřímně", mohou podle zastánců etnografické metodologie dosáhnout toho, že čtenáři jsou schopní vytvořit svou vlastní perspektivu, která je stejně validní [spolehlivé] jako jejich vlastní \citep[7]{rooney}.

"V současné vědě se tak rozpouští hranice mezi pozorovatelem a pozorovaným. Termín ‚zúčastněné pozorování‘, který zachycuje ambivalenci vzdálenosti a obeznámenosti, je nahrazován ‚dialogem‘, který odkazuje ke kooperativní a kolaborativní podstatě etnografické situace," uzavírají \citet*[256]{atkinson}. Podobně svou studii uzavírají \citet*[73]{brannick} Mertonovou sice poněkud pokulhávající, ale úsměvnou parafrází: "Insiders and outsiders in the domain of knowledge, unite. You have nothing to lose but your claims. You have a world of understanding to win."^[Merton, R. (1972: 44). Insiders and outsiders: A chapter in the sociology of knowledge. American Journal of Sociology.]

##  Techniky zlepšování spolehlivosti výzkumu

Mimo samotnou praxi výzkumu existuje několik způsobů, jak dále pomáhat jeho lepší spolehlivosti:

- Spolupráce s externím akademickým supervizorem, případně společná práce více výzkumníků na jednom úkolu -- v diskusích je možné nacházet problematická místa. \cite[9]{rooney}

- Validace prostřednictvím respondentů --- kontrola, zda výsledný text odpovídá "subjektivní realitě" účastníků výzkumu. (ibid.)

- Práce více výzkumníků s různými pozicemi v sociálním prostoru relevantním pro zkoumaný fenomén. Příkladem může být studie Ondřeje Císaře a Martina Koubka (\citeyear{cisarkoubek}), z nichž pouze jeden byl aktivním členem zkoumané subkultury, proto mohli "benefitovat z výchozí blízkosi insidera a též nezbytné vzdálenosti výzkumníka" (ibid.: 7).

## Akční výzkum a výzkum na pracovišti

Specifickou formou výzkumu v pozici insidera je akční výzkum ("action research", jeho záměrným cílem je vedle poznání též konkrétní akce/jednání \citep[66]{brannick}), jehož implicitním cílem je navrhování změn a výzkum na pracovišti ("work-based research", doslova výzkum založený na práci), v němž se výzkumník přímo podílí na činnosti konkrétní instituce.

Výzkum na pracovišti většinou zkoumá konkrétní část praxe a jeho cíle se často protínají s cíli akčního výzkumu, ale tento průnik může být nezáměrný -- výzkumníkův záměr může být rozšíření obecného poznání, aplikovatelného na obdobnou praxi v jiném kontextu, ale zároveň může přispět ke změnám praktik, které sám zkoumá. Z tohoto hlediska je podstatné, kdo je zadavatelem výzkumu -- je-li to přímo organizace, která je zkoumána, bývají často cíle výzkumu a nároky a prostředky na výzkum předem určeny s menším či větším ohledem na výzkumníkova východiska; je-li výzkum motivován akademickým zájmem, většinou platí větší vliv výzkumníka na průběh zkoumání. 

Tento typ výzkumu přináší další distinkci -- mezi výzkumníky a těmi, který vykonávají určitý typ práce ("practitioners"). Obdobně jako v předchozí dichotomii mezi interně a externě ukotveným pozorovatelem, je tato dichotomie shledávána jako polarizace skutečně neexistujícího rozporu, založená na extrémním náhledu na to, kým akademičtí výzkumníci a pracovníky jsou. Obě skupiny je možné propojit jejich pojetím coby "knowledge workers", z nichž jedni na základě sledování teorie obohacují praxi a druzí na základě sledování praxe obohacují teorii \citep[66]{brannick}.[^Zajímavým aspektem výzkumu na pracovišti, jehož explicitním záměrem je změna zkoumané praxe, je jeho podobnost s iterativními metodikami designu, které jsou užívány v praxi designérů produktů a služeb. Srovnej například \citealp{brannic} se Stickdorn, M., & Schneider, J. (2010). This is Design Thinking. Amsterdam: BIS Publishers.]

Jako v celém etnografickém výzkumu i zde záleží podstatně na situovanosti výzkumníka. Carol Costley, Geoffrey C. Elliott a Paul Gibbs naznačují mnohoúrovňovou situovanost výzkumníka na pracovišti v kontextech, které mají vliv na jeho práci a vnímání, následovně:

\begin{center}

Já (výzkumník) \linebreak
Kolegové \linebreak
Partneři a sítě \linebreak
Organizace/profesní oblast \linebreak
Zainsteresované osoby (stakeholders) a investoři \linebreak
Další, na než máme vliv \linebreak
Společnost, ekonomika a kultura

\end{center}

# Jednání cílem výzkumu

Cílem této práce je jednak vědecké poznání a zároveň přispívání k proměňování zkoumané reality. Atkinson a Hammersley pozorují, že v minulosti byla většina etnografické práce zaměřená na přispívání k disciplinárnímu vědění spíše než za účelem řešení problémů a navíc byla hodnota vytvořeného vědění vnímána jako hodnota o sobě samé \cite[253]{atkinson}. Sociální realita je každým sociálním jednáním, včetně samotného zkoumání sociálního jednání a rozšiřování jeho výstupů, proměňována --- tento aspekt vědecké práce autor přijímá jako daný a implicitně s ním počítá již při zkoumání. 

Autor považuje vědeckou pozici, která předpokládá takovou distancovanost výzkumníka od zkoumaného fenoménu, která umožňuje vynechání tohoto rozměru, za neuskutečnitelnou a její případnou akceptaci za příznak nedostatečné metodologické průpravy či pokrytectví.[^1] V práci je tak nutně přítomna i normativní rovina toho, co autor považuje za dobré a žádoucí. Za důležitou však autor považuje otevřenou snahu o reflexi vlastních hodnotových východisek, která by měla umožňovat orientaci čtenáře.

[^1]:Zajímavou reflexí jsou zde texty klasických autorů, kteří explicitně zamýšleli své texty tak, aby umožňovaly hlubší porozumění sociální skutečnosti jejich současníkům, nikoli z pouze vágně formulovaného "akademického zájmu". Například Émile Durkheim v The Elementary Forms of the Religious Life (George Allen & Unwin Ltd., 1915): "Then we are not going to study a very archaic religion simply for the pleasure of telling its peculiarities and its singularities. If we have taken it as the subject of our research, it is because it has seemed to us better adapted than any other to lead to an understanding of the religious nature of man, that is to say, to show us an essential and permanent aspect of humanity."]

## Forma a význam tohoto textu

Tato práce je případovou studií vzniku instituce, které jde především o co nejúplnější porozumění konkrétnímu případu, nikoli o tvorbu zobecnění. Costley, Elliot a Gibbs tvrdí, že při výzkumu na pracovišti, který je vždy soustředěn na konkrétní ohraničený jev, nemůžeme očekávat, že jiné pracovní situace budou stejné a naše zkušenost plně přenositelná. Můžeme si ale dovolit vytvářet "fuzzy" (neostré, rozčepýřené) generalizace, které se *mohou zdát být použitelné* v obdobném kontextu \citep[23]{costley} --- taková tvrzení se v textu objevují, ale mají vždy podobu ústupku jazyku, který sám o sobě vyžaduje pro svou srozumitelnost určitou konvenčnost užívání. Tvorba zobecnění není cílem této případové studie.

Takovou práci je možné nazývat *vnitřní*, případně *jedinečnou jednopřípadovou studií* \citep[33]{drulak}. Slovem jedinečná je míněna právě absence ambice zobecňovat pozorování na větší množství případů (práce s touto ambicí jsou pak nazývány "instrumentální", jsou nástrojem zobecnění, nástrojem vytváření teorie). Smyslem vytváření jedinečné jednopřípadové studie je úsilí o celostní a hluboké porozumění komplexním fenoménu bez ambice o explicitní formování porozumění fenoménům jiným --- to však neznamená, že taková případová studie nemůže takovou pozici zaujmout: "mohou se stát základem pro obecnější způsob uvažování, či dokonce teorii nebo jako ‚lekce‘ pro budoucí reálná rozhodování" (ibid.: 34).

Z hlediska dosahování poznání je tato práce *work in progress* --- má sloužit jako součást diskuse, artefakt potenciálně vedoucí k hlubšímu pochopení jiných či obecněji definovaných jevů, který sám o sobě nevede k utváření obecného teoretického vědění. Zároveň je možné tento text vnímat coby *work in progress* i z hlediska výše zmiňovaných *technik zlepšování spolehlivosti výzkumu* (kapitola 3.3.2) --- jeho čtení respondenty a dalšími aktéry popisovaných praxí,[^Případně větším množstvím výzkumníků, kteří využívají reflexivity ve své práci, které není možné nad rámec konzultace s vedoucím práce.] bohužel není z časových důvodů proveditelné před jeho odevzdáním coby závěrečné diplomové práce, by bylo příležitostí pro jeho další obsahové rozšíření o (záměrně či nezáměrně vynechané) diskurzivní oblasti či přínosné diskuse možných nekonzistencí a neporozumění. Tuto roli do značné míry může naplňovat i kritická diskuse probíhající při obhajobě závěrečné práce, což je situace nezáměrně vzniklá, ale příhodná.

# Výběr zkoumaného případu 

Při výběru předmětu výzkumu by neměla být zvažována pro zajímavost a výchozí snadnou dostupnost zdrojů informací (\citeyear{drulak}: 51). Autor podle Druláka musí předpokládat, že prozkoumání daného případu poskytne jedinečná data, která dosud nebyla teoreticky uchopena. Namísto specifikace teorie tak musíme jasně uvést důvod, proč byl daný případ vybrán (ibid.). 

Při výběru tématu tak hrála roli jednak a) snaha přiblížit v lokálním kontextu neobvyklou praxi s výhodou hluboké znalosti prostředí a samotného procesu utváření instituce; b) snaha propojit několik perspektiv (etnografie, design institucí, insider research, výzkum na pracovišti) při popisování stále relativně neobvyklé formy instituce, přičemž praxe obdobně fungujících institucionálních mechanismů bývá většinou popisována pouze s velmi omezeným rejstříkem sledovaných vlastností; c) souvislost tématu s autorovou předchozí prací o deliberativních experimentech \citep{bakalarka} a návaznost na původně zamýšlené téma diplomové práce, politickou odpovědnost; d) již získaná zkušenost s reflexivním zkoumáním v pozici pozorujícího účastníka a příležitost k jejímu dalšímu rozvíjení a v neposlední řadě též e) časová tíseň při zpracování diplomové práce.^[Autorovým původním záměrem byl zisk větší časové rezervy pro zpracování původně zvoleného tématu odpovědnosti v politice skrze přerušení studia, které nebylo dovoleno.]

Z hlediska metodologického tato práce naplňuje i druhé kritérium, kterým Drulák podmiňuje správný výběr případu zkoumaného v jedinečné případové studii: vyhraný případ musí být "objekt, uzavřený systém, který má jasné hranice a vnitřní logiku fungování a svou specifickou podstatu (...) nejlepší pro definici případu je situace, kdy určitý fenomén či epizoda splňuje [kritéria časového i tematického ohraničení]"^[Část citace v hranatých uvozovkách byla drobně stylisticky přizpůsobena.] \citep[33]{drulak}. Případová studie je časově ohraničena obdobím výrazné kritiky tehdejšího institucionálního uspořádání a uzavřena šestým během hodnotícího procesu vykonávaného zkoumanou stipendijní komisí. Konkrétní tematické/institucionální ohraničení je dáno praxí spojenou s udělováním stipendií na spolkové a kulturní účely v rámci Fakulty sociálních studií Masarykovy univerzity.

# Použité metody a zdroje informací

Pozorování probíhalo z pozice pozorujícího zúčastněného. Podle Matse Alvessona je tento termín vhodnější než "zúčastněný pozorovatel" pro situace, kdy "jde v první řadě o participaci a ta je pouze příležitostně doplněná pozorováním ve výzkumném smyslu slova."[^1] Pozorování, v němž je možné opřít se pouze o paměť a poznámky autora a případnou revizi dalšími aktéry, bylo doplněno analýzou textů --- kromě malého množství textů v relevantních médiích jde především o obsáhlou archivovanou elektronickou komunikaci (uskutečňovanou prostřednictvím elektronické pošty a online provozovaných služeb pro usnadnění spolupráce) přímo se vztahující k tématu a související s určitými koncepty a též několika rozhovory s různými aktéry dění (členy vedení fakulty a komise).

V práci je vždy označen zdroj, ze kterého je konkrétní citace či parafráze čerpána. Jména aktérů zůstávají většinou skryta (pokud nejde o popis vysloveně veřejných aktivit), jednotliví aktéři jsou tak identifikováni pouze vztahem vůči instituci --- člen vedení Fakulty, člen Stipendijní komise, člen Studentské komory či Komory akademických pracovníků Akademického senátu a podobně.

[^1]:Alvesson, M. (2003). Methodology for close up studies—Struggling with closeness and closure. In Higher Education, 46, 167-193. Anderson, G. L., & Herr, K., citováno dle \citealp[67]{brannick}

# Reflexe vlastní pozice autora

"Odhalení skrytých předpokladů, jejich kritika, eventuálně relativizace, omezení, likvidace -- to je nekonečný proces." Právě takový nekonečný proces, jak jej popisuje \citet*[23]{patocka}, by měl být zahájen v této podkapitole explicitním ukotvením autora. Autor této studie byl aktivním účastníkem vzniku nového mechanismu udělování stipendií v roli místopředsedy Akademického senátu (AS), byl tedy společně s dalšími kolegy ve Studentské komoře (SK) Akademického senátu prvním zdrojem návrhů na to, jak by měla vznikající instituce pracovat, a formálně byl odpovědný za jejich implementaci. 

V Akademickém senátu autor působil v letech 2008--2012, mezi červnem 2011 a zářím 2012 v roli místopředsedy AS --- tato funkce bývá přezdívána (záměrně i nezáměrně) "předseda Studentské komory", zejména z toho důvodu, že předseda celého Senátu byl zatím vždy zvolen z řad Komory akademických pracovníků (KAP).^[Při jedné z voleb předsednictva bylo při rekapitulaci pravidel volby dokonce explicitně řečeno, že předseda senátu je volen z řad KAP, přestože žádné takové ukotvení neexistuje.]

V době zpracování studie (duben 2013) se již autor neúčastní aktivit fakultního senátu a nemá žádnou formální pravomoc. Dále však udržuje blízký vztah se současnými senátory a má přístup k interní komunikaci mezi členy stipendijní komise prostřednictvím online provozované služby pro usnadnění spolupráce (konkrétně jde funkcionalitu "Skupina" na webovém serveru Facebook.com). 

Autor stále svázán s institucí prostřednictví studia na Fakultě sociálních studií a přestože předpokládá, že upřímný popis detailů institucionální praxe by neměl být překážkou při absolvování studia, jistě by právě zde bylo možné spatřovat riziko toho, že by "citlivá" témata mohla zůstat skryta \citep[70]{brannick}, především při popisech, které se týkají jednání a východisek akademických pracovníků. Limitujícím faktorem v tomto případě nemusí být přímo obava z eventuálního smíšení popisu praxe a normativního hodnocení jednání jednotlivých aktérů, ale zároveň už samotný fakt aplikace výzkumných metod na vlastní instituce. "Zkoumání vlastní instituce je politické rozhodnutí a může být dokonce považováno za subverzivní," tvrdí dále \citet*[72]{brannick} s poukazem na případy, kdy byli výzkumníci považováni za špehy (na policejní stanici) anebo jim, coby členům katedry, byla přičítána snaha o převzetí jejího vedení. TODO: Přátelské vztahy ke kolegům, přičítání pozitivních vlastností…

"Status samotného výzkumníka v organizaci, ať je jakýkoli, má vliv na přístup k informacím. Přístup na jedné úrovni může vést k přístup či jeho odepření na úrovních jiných." \citealp[68]{brannick} Fakulta je prostředí strukturované jednak stupněm studia, vztahy mezi členy pracovišť (kateder, oborů, výzkumných ústavů), hranicemi mezi jednotlivými pracovišti, a pak také pozicí v do jisté míry vydělené struktuře vedení fakulty (děkanát (děkan a tajemník), vedení (děkanát, proděkani a zástupce studentů) a kolegium děkana (vedení a vedoucí kateder)) Akademický senát a jeho komory). Pozice akademického senátora prochází skrze mnoho z těchto dělících linií a proto umožňuje často z jiných pozic nedosažitelný přístup k široké paletě informací (z pohledu autora přímý či zprostředkovaný prostřednictvím dalších akademických senátorů, například studentského senátora navštěvujícího zasedání vedení). I přes často otevřenou komunikaci akademiků zůstává víceméně skryta většina jejich neformální komunikace. 

V tomto kontextu je ještě zajímavé zmínit pozorování Christiny Chavez týkající se toho, jak samotní aktéři definují sebe samotné při komunikaci s ostatními: v přítomnosti členů skupiny se definují jako podobní jeden druhému: "Jsi jako já, jen s nějakými rozdíly.", zatímco když jsou přítomni členové zvenčí, je jejich definice spíše vedena v protikladu vůči těmto aktérům, kteří jsou tak charakterizováni jako "spíše nepodobní". \citep[478]{chavez} Je otázkou, zda dělící linie vedoucí mezi různými částmi fakulty jsou dostatečně silné na to, aby signifikovaly toto identitární oddělování --- autor se domnívá, že například dělení mezi akademickými pracovníky (obecně definovatelnými spíše jako zaměstnanci fakulty) a studenty je v tomto ohledu dostatečně silné.^[TODO: V rámci kurzu *Sociální konstrukce identity* autor toho textu zpracoval studii práce s institucionální pamětí, kde mj. popisuje \cite{losingthepast}. ... Důležitost tohoto dělení může být zřejmá například i po oslavách 15. výročí založení Fakulty sociálních studií, jehož studenty nepořádané části se nezúčastnili téměř žádní studenti.]

Pozice akademického senátora je ambivalentní, protože i přes formální přístup k rozhodování o důležitých aspektech fungování fakulty zůstává aktér stále studentem, jehož pozice bývá často vymezena jako protilehlá vůči akademickým pracovníkům, jehož jednání je motivováno jiným zájmem než jednání akademických pracovníků a zároveň nemusí být vůbec kompetentní pro takové rozhodování. Jak zmínil v osobní elektronické konverzaci jeden akademiků, "[studenti] neznají všechny souvislosti debaty a zejména nemají žádnou vazbu zodpovědnosti k vědeckému výkonu fakulty a k potřebě tento výkon rozumným způsobem rozvíjet".












# akademické prostředí

Z hlediska reflexivity poznání výzkumníka zbývá prozkoumat ještě jednu širokou oblast --- ukotvenost autora v konkrétním akademickém prostředí, protože výsledek výzkumu je ovlivněn jak vztahem autora ke konkrétnímu prostředí, tak i (snad i zejména) následováním postupů a procedur, které jsou v konkrétní tradici vyžadovány.^[Fakt, že je tato oblast autorem vnímána jako jediná, kterou je ještě nutné v rámci metodologické kapitoly probrat, je tedy částečně vysvětlen faktory popisovanými v této kapitole.]

Podobně jako ve fenomenologii musíme brát ohled na to, co "není bezprostředně v reflexi [skutečnosti, tedy v pozorování] přítomno, protože s tím, co je přítomno, souvisí podstatně mnoho nepřítomného." \citep[19--20]{patocka} Epistemická reflexivita se soustředí na autorovy hodnotové systémy, metodologická reflexivita na důsledky toho, jak výzkum sám ovlivňuje prostředí, v němž se odehrává \citep[60]{brannick}. Mezi výrazné, ale často nekonkretizované "nepřítomné" patří i fakt akademického tvarování výzkumníka. Zdůvodnění důležitosti reflexe této pozice předvedl Pierre Bourdie ve svém textu Objektivace zúčastněného.




bourdieu


It begins to become clear, or so I hope, that objectivation of the subject of objectivation is neither a mere narcissistic entertainment, nor a pure effect of some kind of wholly gratuitous epistemological point of honour, in that it exerts very real scientific effects. This is not only because it can lead one to discover all kinds of 'perversions' linked to the position occupied in scientific space, such as those spurious theoretical breaks, more-or-less conspicuously proclaimed, in which some young anthropologists eager to make a name for themselves indulge periodically (especially when they catch the latest strain of what my friend E.P. Thompson acerbically called 'the French flu'); or that kind of fossilization of research and even thought that can ensue from enclosure in a scholarly tradition perpetuated by the logic of academic reproduction. 

Highlight (yellow), 9. 4. 2013 21:35, Jan Martinek:
I am thinking in particular of what might be called 'Levy-Bruhl's mistake', which consists in creating an insurmountable distance between the anthropologist and those he takes as object, between his thought and 'primitive thought', for lack of having gained the necessary distance from his own native thought and practice by objectifying them. \citep[286]{bourdieu}

By 'participant objectivation', I mean the objectivation cf the subject cf objec-tivation, of the analysing subject - in short, of the researcher herself.

it must also encompass the social conditions of the production of these pre-constructions and of the social agents who produce them. \citep[282]{bourdieu}

# atraktivní vymezení pozice

zkoušení limitů (vývoj od kvanti ke ke kvali ke smíšeným metodologiím) + Feyerabend: [Velká sekce ohledně průniku teorie a praxe, pozorováním a teorií – ad hermeneutický kruh, užívání vhodné metodologie (176) + "všechny metodologie, dokonce i ty nejzjevnější, mají své meze" (267)]


























