\chapter{Design stipendijní komise}

V této kapitole se autor věnuje prvním dílčím^[*Dílčím* ve smyslu daném teorií institucionálního designu] návrhům stipendijní komise, které vytvořila v lednu 2012 Studentská komora AS a vztahuje je vůči a) normativním východiskům deliberativní teorie, b) parametrům institucionálního designu a c) kontextu vzniku instituce. Cíli při ustavování nové formy komise byly především následující čtyři body: spravedlnost (do značné míry vnímaná legitimita udělování stipendií), transparentnost (předcházení vnímané arbitrárnosti hodnocení), obsahová adaptabilita (utváření prostoru komise pro reflexi diskusí a zkušeností při hodnocení) a v neposlední řadě posílení diskuse a integrace komunity (jednak pro intenzifikaci diskuse o společných tématech a též pro integraci aktérů, kteří působí odděleně od ostatních či se teprve sžívají s prostředím). Při samotném popisu vznikajících mechanismů se zároveň budeme věnovat klíčovým problémům, které byly řešeny v průběhu ustavování instituce.

Nejprve se ale podívejme na dvě teoretické reflexe vzniku komise, které samy o sobě autorovi pomáhají k získání určitého odstupu od dané praxe.

## Záměrná, evoluční či náhodná změna? 

Sledujeme-li vznik komise na bázi Goodinem vymezené typologie změn \citep[25]{goodin}, můžeme najít několik různých rovin celého procesu. Eskalace problému byla spíše *náhodná*, sešlo se více faktorů --- aktivní studentská komora, personální propojení aktérů (stěžující si organizátoři debat a členové senátu), výměna proděkanů, chybějící student v komisi. Přestože diskuse o povaze stipendií probíhala dlouhodobě, měnila se spíše formální pravidla a skutečný proces udělování zůstával podobný.

Vznik samotné příležitosti byl do jisté míry též náhodný --- volba nového vedení fakulty (po dvou navazujících mandátech předchozího děkana, tedy po osmi letech) se sešla s popisovanými (studenty a dalšími aktéry vnímanými) problémy a nový děkan a proděkani měli zájem na řešení situace, zde je možné pozorovat *záměrnou* změnu: pro vedení byla situace vnímána jako nedobrá, či snad i neúnosná. Přenesení rozhodovací pravomoci ke studentům nebylo pouhou evolucí stávajícího modelu, ale jeho zásadní záměrnou proměnou.

Konečně, při konstrukci samotného fungování komise Studentskou komorou AS je možné sledovat jak *záměrné* změny, tak změny *evoluční*. I pro počáteční rychlost celého procesu (od počátku rozvažování o proceduře výběru příjemců stipendií až po první kolo hodnocení neuplynulo o mnoho déle než měsíc a půl) nutně vznikaly praktiky vycházející z představ více různých aktérů a jejich úpravy byly prováděny za běhu. Množství úprav a diskuse o nich s postupem času poklesly, ale dodnes stále v institucionální praxi komise vznikají novinky.

V celém procesu vzniku je jistě možné nacházet i *náhodné* změny, nicméně z hlediska použité metody zkoumání (zkoumání textů a rozhovory) a pro nedostupnost mnohých původních materiálů (byly přepsány aktuálnější verzí) je obtížné je nacházet.

## *Úřadující* nebo *kritická* demokracie?

Zajímavý pohled nabízí Blaugova dichotomie *úřadující* a *kritické* demokracie \citep[3]{smith}. Praxe komise vznikla díky aktivitě aktérů, kteří jsou na okraji instituce --- Studentská komora AS je stále orgánem, jehož členové mají ambivalentní pozici; jejich přístup k ovlivňování dění na fakultě je nepřímý. Návrhy prvků nového mechanismu jednání vznikly z pozice dlouhodobé kritiky předešlé praxe. Především pokud jako rámec našeho pohledu pojmeme komunitu studentů, kteří se výrazně podílejí na "životě fakulty", tak jsou studentští senátoři a příjemci stipendií okrajová skupina, která takto vyjednává vlastní uznání v rámci instituce. Definice *kritické* demokracie, která "inovuje" na okraji a vytváří praxi, která vyzývá ke změně stávajícího modelu "vládnutí" je tak do velké míry naplněna. Komise má zároveň dle záměrů iniciátorů jejích utvoření vytvářet prostor pro vzájemnou komunikaci a tak dále utvářet prostor pro formulaci nových názorů, což by mělo umožňovat další kritickou praxi.

Na druhou stranu je prvotní návrh komise relativně přesně danou procedurou, jejíž výstupy mají být dosažitelné v předem stanovitelném čase, a která je vytvořena v úzkém kruhu několika členů SK AS. Utvoření praxe z centra a optimalizace procesu stejně jako využívání hlasovacího aparátu coby "zjednodušení a racionalizace institucionalizovaných zprostředkovatelských kanálů politické vůle" jsou znaky, které Ricardo Blaug přisuzuje pozici *úřadujících*, kteří se soustředí především na legitimizaci vlastního jednání, ať už je v souladu s podněty, které vycházejí z komunity studentů či nikoli. Není tedy možné jednoznačně říci, která pozice je "ta pravá", ale kritický pohled na jednotlivé prvky institucionální kontextu je užitečný. Graham Smith cituje Blauga když říká, že podle něj jakákoli forma (záměrné^[Termín *záměrné* zde autor dodává především s ohledem na teorii institucionálního designu.]) institucionalizace z hlediska demokratických východisek zbavuje aktéry moci, Smith nicméně tvrdí že jeho analýza (sada případových studií deliberativních experimentů) napovídá, že "demokratické inovace mohou konstituovat uskutečňování právě takové ‚democratic agency‘, kterou [Blaug] oslavuje" svým popisem *kritické* demokracie \citep[199]{smith} a že jsou navrhovány s důrazem na předávání moci aktérům.^[Bylo by jistě možné přistupovat k této dichotomii z pozic různých "human conditions" --- tedy pojetí člověka, který oplývá různými dispozicemi při sociálním jednání. Blaugova problematizace samotné možnosti, že aktér s přístupem k moci ji není schopen předat jiným, by pak bylo možné vztáhnout přímo k uskutečnitelnosti demokratického vládnutí.] 

# Návrh rozhodovací procedury

Při konstrukci institucionálního mechanismu komise se členové Studentské komory zamýšleli především nad sestavením rozhodovacího procesu od získání žádostí po výběr konkrétních příjemců stipendia. Širší kontext vztahů mezi komisí a dalšími aktéry na fakultě byl zpočátku zanedbaný. Když se tak nyní soustředíme především na navrhovaná pravidla (která zůstala téměř v celém jejich rozsahu platná, ale byla podstatně rozšířena), budeme zároveň postupovat chronologicky. Z kontextu již vyplynulo několik aspektů celého procesu --- formální podoba žádostí a způsob jejich odevzdávání, možnost zveřejňování žádostí nebo rozdělení prostředků mezi čtyři rozhodovací ("grantová") kola.

## Proces hodnocení projektů

Proces hodnocení se skládá ze tří kroků: 1) hodnocení podané žádosti, po kterém následuje 2) diskusní ("deliberativního") setkání a 3) závěrečné hodnocení. Do výsledku se promítají obojí hodnocení, před setkáním i po něm.

\begin{figure}[htp] \centering{
\includegraphics[width=\linewidth]{schema.pdf}}
\caption{Schéma rozhodovacího procesu komise}
\end{figure}

Ad 1) První hodnocení klade důraz na důkladnost přípravy prezentovaných projektů, která by se měla odrazit v dobře připravené žádosti. Všechny žádosti jsou již během hodnocení veřejné a kdokoli z akademické obce fakulty se s nimi může seznámit.

Ad 2) V rámci setkání má probíhat diskuse mezi všemi aktéry, moderovaná komisí, která by měla umožnit vysvětlení nejasných či sporných míst projektů. Diskuse má zároveň plnit roli integrátora všech aktérů (teoreticky kohokoli z akademické obce fakulty) a pomáhat v nacházení společných problémů studentských projektů ve vztahu k fakultě.

Ad 3) Člen komise tak ve druhém hodnocení může brát ohled na nová zjištění, postřehy ostatních komisařů i dalších aktérů a též by měl znát odpovědi na otázky, které ho napadaly při hodnocení žádostí.

Výsledné pořadí je oznámeno prostřednictvím internetu, prezentováno zástupcem ze Studentské komory AS vedení školy, které je schvaluje (prozatím nedošlo k odmítnutí výsledků hodnotícího procesu).

Hodnocení projektů je uskutečňováno jejích bodováním podle kritérií, které si stanovuje samotná komise vždy při oznámení nového kola hodnocení (*požadavek obsahové adaptability*). Z bodů udělených jednotlivými členy komise jsou počítány průměry a projekty jsou pak dle těchto výsledných čísel seřazeny. Stipendium získávají všechny ty, na které při postupném čerpání prostředků při průchodu řazeným seznamem zbude požadovaná částka.

Celý proces je tedy principiálně velmi jednoduchý. Náročnější je pouze samotné bodování a výpočet skóre, protože vyžaduje sice jednoduché, ale početné číselné operace. Proto Studentská komora AS při hodnocení navrhla využívání jednoduchého software, který tyto matematické operace automaticky počítá a zároveň je prostředkem hlasování a zveřejňování žádostí a výsledků.

### Bodování a počítání skóre projektu

První a druhé hodnocení probíhá shodně. Bodování projektů podle různých kritérií doplňuje ještě podstatný detail: každý ze členů komise má možnost *nedoporučit projekt k podpoře*. Pokud dva a více členů komise nedoporučí určitý projekt k podpoře, nemá již tento projekt možnost získat stipendium v daném kole. Nedoporučení k podpoře v prvním hodnocení jsou především tématem do diskuse, protože komisař musí mít dobré odůvodnění svého kroku; v konečném hodnocení je brán ohled pouze na "červené karty" uložené ve druhém hodnocení (díky diskusním setkáním se jejich počty mohou vcelku dynamicky měnit).

Členové komise tedy bodují a (ne)doporučují projekty k podpoře. Celý proces by bylo možné zpracovat bez využití počítače, například pomocí předepsaných formulářů, které by mohly vypadat následovně:

|  | Kritérium 1 | Kritérium 2 | Kritérium 3 | Doporučeno k podpoře
----------|---------:|---------:|---------:|---------
Projekt 1 | *1* | *2* | *3* | *ano*
Projekt 2 | *3* | *2* | *5* | *ano*
Projekt 3 | *2* | *4* | *1* | *ano*
Projekt 4 | *1* | *5* | *2* | *ne*
Projekt 5 | *3* | *4* | *1* | *ano*
| | | | |
| | | | Hodnocení: | [*x*] první \newline [ ] druhé
| | | | Jméno: | *Vzor Krátký*

Table: Hypotetický vzor vyplněného formuláře pro hodnotitele stipendijní komise.

## Spočtení výsledku hodnocení

Výpočet hodnocení konkrétního projektu je velmi jednoduchý, jde o sérii výpočtů průměrů. Nejprve je vypočten průměr hodnocení všech komisařů v každém z hodnocených kritérií. Komisařů může být nejvýše pět, ale mohou se zdržet hlasování (např. pro vnímaný střet zájmů), proto může být hlasování méně.

\begin{equation}
\abovedisplayskip=12pt
\belowdisplayskip=24pt
H_k = \frac{\displaystyle \sum\limits_{c=1}^{n\leq5} h_c}{\displaystyle n}
\end{equation}

Následně je vypočten průměr těchto souhrnných hodnocení všech v daném kole užívaných kritérií.

\begin{equation}
\abovedisplayskip=12pt
\belowdisplayskip=24pt
F = \frac{\displaystyle \sum\limits_{k=1}^{n} H_k}{\displaystyle n}
\end{equation}

Takto dosáhneme kompletního hodnocení projektu v každém z hlasování. Pokud máme již výsledky obou kol, pro zjištění konečného výsledku stačí opět najít jejich průměr.

\begin{equation}
\abovedisplayskip=12pt
\belowdisplayskip=24pt
T = \frac{\displaystyle F_1 + F_2}{\displaystyle 2}
\end{equation}

Takto dosažené průměry jsou pak užity k řazení projektů při přidělování stipendií. V případě, že projekt nedoporučí k podpoře více než jeden komisař, automaticky vypadává ze seznamu. V případě, že při postupném rozdělování prostředků dojde k situaci, že projekt již není možné podpořit pro nedostatek zdrojů, tak jsou procházeny i zbývající projekty --- ještě níže může být umístěn projekt, který žádá méně prostředků a může tak být podpořen.

Při utváření těchto vzorců došlo i na myšlenku balancování váhy hlasů jednotlivých komisařů, aby byli na výsledku zastoupeni rovnoměrně --- například, pokud jeden z komisařů hodnotí zásadně pouze jedním nebo pěti body, je jeho podíl na výsledku vyšší, než ten, který hodnotí na jemné škále a často udělí hodnocení mezi čísly 2---4. Protože jde však především o projekty samotné, porotci nereprezentují odlišné jednoduše ohraničitelné entity či zkušenosti a nejde o výběr jednoho projektu, ale pouze o způsob, jak je seřadit, rozhodli jsme se způsob výpočtu nekomplikovat. Výhodou tak zůstává jednoduchost a replikovatelnost výpočtu finálních hodnocení na základě zveřejněných dat.

Výše zmíněných cílů, které si členové Studentské komory AS vymezili, má být v rámci prvních navrhovaných pravidel dosahováno následovně:

- Spravedlnost: hodnotitelé jsou součástí studentské komunity, hodnocení je písemně odůvodněné (první návrh počítal s písemným hodnocením až ve druhém kole --- žadatelé měli vyvozovat přítomnost problémů pouze z bodového ohodnocení, případně z komentáře k *nedoporučení k podpoře*, nicméně již během kola prvního díky aktivitě komise došlo k úpravě této praxe).

- Transparentnost byla autory návrhu vnímána především coby prostředek dosahování spravedlnosti, který pomáhá především v předcházení vnímané arbitrárnosti hodnocení. Konkrétní praxe jsou již zmíněné zveřejňování žádostí a hodnocení a při oznámení konečných výsledků přiřazení všech hodnocení konkrétním komisařům.

- Tím, že kritéria nejsou stanovena Studentskou komorou AS a nemusí být trvalá, získává komise prostor pro reflexi diskusí a zkušeností s hodnocením, aby byla naplněna podmínka obsahové (či normativní) adaptability. Jsou vyhlašována v každém kole samostatně prostřednictvím software a pokud je to možné, tak i různých komunikačních kanálů (komise málokdy získá přístup k rozeslání e-mailu studentům, užívána je např. služba "Stránka" na serveru Facebook.com).

- Posílení diskuse a integrace komunity má být realizováno prostřednictvím společného setkání. Členové Studentské komory AS například navrhli konkrétní podobu setkání, kdy komise nesedí naproti konkrétnímu žadateli, který obhajuje svůj projekt, ale naopak se rozmístí do kruhu, v němž jsou členové komise posazeni rozptýleně. To by mělo způsobovat, že se žadatelé i členové komise mezi sebou baví o problémech namísto toho, aby vznikala "stanoviska komise", na něž žadatelé odpovídají.

## Užívání pomocného software

Coby nástroj automatického výpočtu velkého množství výsledků, zveřejňování průběžných a konečných výsledků, zveřejňování samotných žádostí a do jisté míry též prostředek komunikace pravidel udělování stipendií slouží pomocný software. Jde o aplikaci provozovanou na internetu, v současné době dostupnou běžným prohlížečem na adrese stipendia.servismag.cz. Zdrojový kód aplikace je pro možnost překontrolování jejího fungování a případnou přenositelnost pro užití v jiném rozhodovacím mechanismu umístěn ve veřejně dostupném repozitáři na serveru Github, konkrétně na adrese github.com/jan-martinek/deliberative-rating. Pomocný software vyvinul a spravuje autor tohoto textu.

Software je užíván pouze sekundárně coby nástroj deliberace --- díky zveřejňování informací z prvního hodnocení (jak bodů, tak slovního hodnocení; body a hodnocení však nejsou přiřazeny ke konkrétním členům komise) se mohou účastníci schůzky předem dozvědět otázky a připomínky, které pak zazní od komisařů vůči žadatelům o stipendium, případně samotní členové komise mohou zjistit, jak se liší jejich pohled na konkrétní projekty od pohledu ostatních. Existuje typ deliberativních experimentů, které jsou prováděny z velké části prostřednictvím internetového propojení, především pro ušetření nákladů celého procesu (například tzv. Online Deliberative Polls, které umožňují konání inovativní praxe bez nutnosti, aby se lidé sjížděli do jednoho města, \citealp[158, 180]{smith}). V tomto případě probíhá online pouze jednosměrná komunikace, kterou by bylo možné nahradit např. prostřednictvím nástěnky nebo krátké schůzky, nicméně automatické zveřejnění prostřednictvím internetu je většinou pohodlnější jako pro hodnotitele, tak pro hodnocené.

Vzhled a obsah aplikace se liší podle několika různých stavů --- fází rozhodovacího procesu, mezi kterými je možné jej přepínat:

1) *Příprava:* předseda komise zadává kritéria hodnocení a podané žádosti do databáze.

2) *První hodnocení:* členové komise poprvé hodnotí. Hodnocení je, jak bylo popsáno výše, prováděno prostřednictvím bodování. Pro jednoduchost ovládání jsou body zobrazeny hvězdičkami, jichž je možné udělit o jedné do pěti.

    \begin{figure}[htp] \centering{
    \includegraphics[width=5cm]{hodnoceni-kriterium.png}}
    \caption{Hodnocení kritéria u konkrétního projektu}
    \end{figure}

    Rozhraní, kterým je hodnocen projekt, pak obsahuje všechna stanovená kritéria, pole pro označení projektu coby nedoporučeného k podpoře a pole pro vkládání slovního hodnocení projektu (srovnejte analogický formulář v Tabulce 5.1).

    \begin{figure}[htp] \centering{
    \includegraphics[width=\linewidth]{hodnoceni-projekt.png}}
    \caption{Rozhraní pro konkrétního projektu v prvním kole hodnocení}
    \end{figure}

    V obou fázích rozhodování mohou členové komise sledovat přímo v aplikaci, jestli již hodnotili ostatní, aby bylo případně možné výsledky vyhlásit dříve a proces tím usnadnit.

3) *Deliberace:* výsledky prvního kola jsou zveřejněny.

    \begin{figure}[htp] \centering{
    \includegraphics[width=\linewidth]{hodnoceni-projekt.png}}
    \caption{}
    \end{figure}

    Hodnocení konkrétních projektů jsou zveřejněny anonymizovaně, ale je možné vidět například jakým způsobem jsou jednotlivé hodnoty rozloženy.

4) *Druhé hodnocení:* členové komise hodnotí podruhé stejným způsobem jako ve fázi 2.

5) *Zveřejnění výsledků:* výsledky druhého kola jsou zveřejněny.

    \begin{figure}[htp] \centering{
    \includegraphics[width=\linewidth]{hodnoceni-kolo-final.png}}
    \caption{}
    \end{figure}

    Výsledky pro konkrétní projekt vypadají následovně:

    \begin{figure}[htp] \centering{
    \includegraphics[width=\linewidth]{vysledek-projekt-final.png}}
    \caption{}
    \end{figure}

Tvorba daného aplikace byla sama o sobě prostředkem precizace návrhů rozhodovacího mechanismu --- byl například objeven problém, když po projektu, který žádá velké množství zdrojů následují projekty menšího rozsahu (projekt se v takovém případě přeskočí a stipendium je uděleno níže umístěným), došlo k přesnějšímu vymezení toho, jakým způsobem budou zveřejňována hodnocení v průběhu a v závěru procesu apod. V jednom případě byla opravena chyba, která způsobovala nesprávné výpočty, během vyhlášení výsledků kola --- problém byl v tom, že aplikace nepočítala s možností, že se členové komise zdrží hlasování. Do výsledků se pak u těchto komisařů započítávala nula bodů. Pokud by nebyla známa jednotlivá hodnocení (princip transparence, ať už pro aktéry přímo zapojené v rozhodovacím procesu anebo univerzální), zůstal by podobný problém nejspíše bez povšimnutí.

# Hodnocení institucionálního designu

Kromě kontextově vymezených cílů vztáhneme vůči představeným normativním východiskům teorie deliberativní demokracie Jürgena Habermase a Joshuy Cohena a teoretickým východiskům institucionálního designu Roberta E. Goodina a Grahama Smithe. Členové Studentské komory AS, včetně autora tohoto textu, nebyli v době konstrukce první verze pravidel obeznámení s teoretickými východisky teorie inst. designu (tedy druhé dvojice autorů), proto mohou být užitečná jako prostředek utváření distance mezi zkoumaným a zkoumajícím. Vzhledem k tomu, že je nyní čtenář již seznámen se základními obrysy institucionální designu Stipendijní komise, budeme se věnovat především těm místům, v nichž design neodpovídá teoretickým aspiracím.

## Normativní východiska

*Habermasův model deliberativní demokracie* staví na hodnotově nezávislých procedurách, které byly východiskem tvorby komise. Oddělení hodnotových parametrů hodnocení nemůže být absolutní --- například důraz na dodržení termínu je v jistém smyslu výrazně normativně zatížený, nicméně jednak vychází z podmínek daných institucionálním kontextem a jednak přispívá k další vlastnosti, kterou bychom mohli vnímat normativně, a to předvídatelnosti průběhu celého procesu. Tato určitá "efektivita" procedur byla samozřejmým prvkem celého procesu, prvkem, o kterém tvůrci prvních dílčích návrhů komise nepřemýšleli a přijímali ho jako daný. Z hlediska předmětu hodnocených aktivit, tedy studentských spolkových a kulturních činností, však existovala snaha o zcela minimální před-definování způsobu, kterým bude pohlíženo na danou problematiku.

Jisté omezení v tomto ohledu představovala fakultou administrativně připravená žádost, která obsahovala konkrétní otázky, které musely být žadateli zodpovězeny. Do značné míry se tak předmětná činnost ocenitelná stipendiem definovala jako ostře ohraničený "projekt", jehož průběh je podrobně naplánovaný a předvídatelný. Toto částečné předdefinování nebylo studentskou komorou reflektováno a stávalo se častou součástí debat o smyslu stipendia, protože mohlo představovat překážku v přístupu specifického typu aktivit k žádání o stipendia.

Dalším omezením hodnotové nezávislého mechanismu bylo rozhodnutí Studentské komory AS připravit pro první kolo hodnocení kritéria, která komise následně užívala. Nejde o přímé narušení procedur, nicméně ingerence SK AS v tomto případě mohla znamenat problematizování pozice komise. Primárním důvodem pro tento krok bylo časové omezení ustavování komise, která musela necelý měsíc a půl po započetí příprav rozhodovat. Konkrétní kritéria byla i tak oznámena s výrazným zpožděním (několik dní před uzávěrkou podávání žádostí, předpokládaná doba zakotvená v pravidlech byla *alespoň jeden měsíc*). Připravená kritéria pak byla komisí vnímána jako nevhodná pro rozhodování --- kombinovala více faktorů a byla velmi obecná.

Habermasův model dále klade důraz na ukotvení rozhodování v deliberaci, specifické komunikativní situaci. Diskusní setkání mezi oběma hodnoceními měla mít právě tento smysl --- aktéři se zde setkávají již se znalostí obsahu žádostí a postojů jednotlivých hodnotitelů vůči nim. Setkávají se ve fóru, které by mělo být otevřené a žádný aktér by neměl zůstat bez možnosti promluvit v diskusi --- jednak se předpokládá, že komise vyzve všechny k diskusím nad jednotlivými projekty, zároveň by všichni přítomní měli mít možnost vstupovat kdykoli do libovolné diskuse se svými postoji a zkušenostmi. Díky veřejnosti hodnocení by pak měly být jasně patrné problémy, pokud není jsou mezi obsahem diskusí a hodnocením členů komise návaznost.

Záměrně vkládaným cílem činnosti komise bylo i posilování integrace aktérů, kteří se účastní fakultního života a facilitace diskuse o problémech, které se týkají kulturní a spolkové činnosti, které mají často přesah do oblasti finančního zajištění těchto aktivit. Důvodem, proč byl tento záměr shledáván jako důležitý, byl již zmíněný fakt, že studenti na Fakultě sociálních studií jsou z velké části pasivní a často rozdělení (hranicemi kateder). Habermasova sféra *občanské společnosti*, která nemá být svou logikou založená na hierarchii a poptávce, je tak dobře ztotožnitelná s komunitou, k jejímuž posilování měla přispívat aktivita komise, přestože je problematické srovnávat prostředí vysokoškolské fakulty se státem.^[I přestože například formou hodnocení vysokých škol v ČR či grantové strukturace výzkumu proniká do vysokoškolského prostředí tržní logika a přestože fakulta jako orgán funguje výrazně hierarchicky, ať už na principu seniority anebo s přihlédnutím ke způsobu uplatňování moci vedením fakulty.]

Cohenův důraz na rozumný argument pak jde přímo ke způsobu formulace argumentů. Cohenova teorie je především cílena na soužití komunit, které nesdílejí stejná hodnotová východiska --- přestože existuje množství 


Důraz na rozumný argument: Cohen neklade zásadní důraz na diskusi jako nový prvek, ta je v nějaké formě (vyjednávání, smlouvání, tvorba kompromisů apod.) přítomna vždy. Důležitý je pro něj způsob, jakým jsou v diskusi formulovány argumenty. Zásadní selhání agregativního způsobu tvorby rozhodnutí spatřuje v tom, že při něm není možné zjistit, které názorové pozice mohou jejich zastánci opustit či upravit (a které nikoli) s ohledem na svá morální či náboženská přesvědčení (ibid.: 98--99).



dle teoretických východisek Goodina a Smithe







- pravidla fungování komise vůči
    a) normativním východiskům deliberativní teorie, 

    b) parametrům institucionálního designu a 
        - Goodin: revidovatelnost + dobře stanovené meze revidovatelnosti, robustnost, citlivost k motivační komplexitě, veřejnosti praxe, variabilita
        - Smith: inkluzivita, veřejná kontrola, uvážené rozhodování, transparentnost + efektivita, přenositelnost
    c) kontextu vzniku instituce - záměry autorů a dalších aktérů
        - požadavky vedení (proděkana, problém s časem; problém se zdůvodněním a nekonzistencí rozhodnutí; problém s doporučováním jiného stipendijního programu bez konzultace)
        - požadavky studentů (viz kritika a řešení)
            - kritika a řešení
                - vázání rozhodování komise pro děkana
                - zveřejňování disentu u rozhodnutí, kdy se děkan neshodne s komisí (libovolným směrem)
                - zveřejňování žádostí
                - zveřejňování hodnocení komise
                - neznámý zůstatek v programu (propadlé žádosti na konci semestru, protože peníze došly)





It appears to be a largely novel task to think about institutional arrangements and procedures which could generate a selective pressure in favour of this type of reflective and open preference-learning, as opposed to fixed preferences that are entirely derivative from situational determinants, rigid beliefs or self-deception' (Offe and Preuss 1991: 168). (smith, 25)


First, in relation to the citizens who participate in the process, transparency requires that participants have a clear understanding about the conditions under which they are participating – for example, how has the issue under consideration been selected, who is organising the proc-ess, how will the outputs of the process affect political decisions? (smith, 25)

If institutions that engage citizens are to have a significant effect on pub-lic decisions, then the process needs to be open to scrutiny not only to the participants, but also to the wider public (unless of course the innova-tion engages all citizens). (smith, 25)



A number of influential theorists of deliberative democracy – for example, Jürgen Habermas and John Dryzek – have recognised the poten-tial tension between democratic deliberation and decision-making: their theories explicitly separate these two democratic moments. (smith, 196)



Highlight (yellow), 6. 4. 2013 0:30, Jan Martinek:
Institutions are not simply structures through which democratic goods are realised (although this remains important for instrumental theories of participation), but are also the medium through which democratic agency is expressed. Institutional design is integral to the form that democratic agency can take. (smith, 198-199)

Highlight (yellow), 6. 4. 2013 0:30, Jan Martinek:
Institutions within which a compelling combination of these goods are realised are likely to create conditions that foster and cultivate the moral and political education, reflexivity and empowerment that are fundamental to participatory theories of democracy (Warren 1996). (smith, 199)


