\newpage

\vspace*{10cm}

> \emph{"Nakonec jsme vždy za svou dobrou vůli, za svou trpělivost, slušnost, mírnost vůči cizímu odměněni --- tím, že ono cizí pozvolna odhazuje své závoje a představuje se nám jako nová nevýslovná krása: --- to je jeho} dík \emph{za naši pohostinnost. I ten, kdo miluje sám sebe, se to naučil tímto způsobem: není jiné cesty. I lásce se člověk musí naučit."}\newline \cite[192]{nietzsche}

> \emph{"Je n’ai fait celle-ci plus longue que parce que je n’ai pas eu le loisir de la faire plus courte."}\newline Blaise Pascal


\chapter{Úvodem}

Demokracie. Vláda lidu, nejlepší ze špatných řešení, populistická ideologie, tyranie většiny nebo jediný režim vycházející z jedinečnosti člověka. Existuje mnoho pohledů na demokracii. Často je pojímána jako nedosažitelný ideál --- ve státě je nás mnoho, všichni se nedomluvíme, zastupitelé jsou zkorumpovaní a než se něco změní, už tu dávno nikdo nebudeme.

Takovému pohledu začali v posledních několika desetiletích oponovat zastánci demokratických experimentů. Ty vycházejí z teorie tzv. *deliberativní demokracie*, která klade důraz na dosahování rozhodnutí prostřednictvím veřejné diskuse občanů. Politickým prostorem (obcí, již občané sdílejí) pak nemusí být pouze stát, ale může jím být kraj, město, čtvrť, veřejná instituce nebo třeba odborová organizace. Díky tomu je možný přímý kontakt s celou komunitou, společná diskuse o problémech a realizace sdílených potřeb a přání.

Na *Fakultě sociálních studií Masarykovy univerzity* jsme se o takový experiment pokusili. Pravomoc spravovat udílení části stipendií vlastními silami byla (ne náhodou) přenesena na Studentskou komoru tamějšího Akademického senátu právě v době, kdy jsem byl jejím členem. Díky tomu jsem se mohl zapojit do vymýšlení podoby rozhodovacího procesu a vůbec celé instituce.

Protože se o *deliberativní experimenty*[^cojeexp] dlouhodobě se zajímám[^zajimamse], snažil jsem se vtisknout vznikající komisi právě tento ráz: *studenti rozhodují o studentských stipendiích ve vzájemné diskusi*.

[^cojeexp]:Termín *experiment* je zde užíván ve významu praxe, která předtím nebyla vyzkoušena, nikoli ve významu procedury ověřování výzkumníkovy hypotézy. Synonymně s termínem *experiment* je užíváno ještě termínu *inovace*.

[^zajimamse]:Mimo jiné jsem na toto téma sepsal svou bakalářskou práci "Deliberativní demokracie v praxi" \citep{bakalarka}.] --- za právě takový experiment je možné zkoumanou instituci považovat.

Cílem této práce je přiblížení vzniku této komise: instituce rozdělující stipendia určená pro realizaci kulturních a spolkových aktivit. Přínosem práce je podrobný popis institucionálního designu komise^[Tedy návrhu instituce v konkrétním institucionálním kontextu. (Termíny *návrh institucí* a *design institucí* jsou v kontextu této práce využívány zaměnitelně.)] a analýza východisek různých aktérů, která jim sloužila jako základ obhajoby či kritiky konkrétních praxí komise.^[Aktéři samotnou praxí obhajoby a kritiky, debatováním o principech a procesech fungování instituce dále utvářejí její design.] Obě komponenty vykreslují plastický obraz procesu formování instituce. Závěrem se pak krátce zastavím u hodnocení reálné praxe komise.^[Hodnocením míním popis výsledné praxe a jeho srovnání s předpoklady těch, kteří instituci "vymýšleli". Nejde o posuzování působení komise v normativní rovině.]

Mým záměrem není vytvoření analýzy policy,[^policy] ale hluboké zprostředkování --- sdílení (externě nedosažitelného) porozumění situaci v celé její šíři. Výsledek mé práce může pomoci při snaze o pochopení obdobné praxe v jiném kontextu, případně může být převzat při kompilaci a hodnocení většího množství případů. Šíře porozumění také může pomoci praktickému (a normativnímu) hodnocení mnou popisované Stipendijní komise. 

[^policy]:Ta se soustředí na vyhodnocení úspěšnosti zavádění konkrétní politiky a popis způsobů, kterými byly překonávány implementační problémy.

Poněvadž budu v práci mluvit o sobě samém coby aktérovi popisovaných dějů, budu se nadále držet označování sebe sama ve třetí osobě, tedy coby "autora tohoto textu".

# Struktura práce

V první kapitole *Demokratická východiska a institucionální design* (číslováno jako kapitola 2.) autor popisuje východiska teorie deliberativní demokracie a krátce se věnuje tzv. deliberativním experimentům. 

Vedle toho je kapitola věnována teorii institucionálního designu, která jednak definuje termíny *instituce* a *design*, jak budou užívány v této práci. Design je chápán nejen jako intencionální vytváření pravidel interakce, ale také jako sociální proces, který vede k utváření ustálených forem sociálního jednání. Zbytek kapitoly je věnován definování parametrů, dle nichž je možné praktické fungování institucí hodnotit.

Obě teoretické oblasti jsou v práci úzce provázány. Demokratická teorie poskytuje východiska institucionálnímu designu, institucionální design umožňuje načrtnout obrysy konkrétní praxe demokratického rozhodování a její vznik. 

\(3) Autor přistupuje k politologii jako k vědě definované předmětem zájmu a při zkoumání využívá metodologii sdílenou sociálně-vědními obory --- např. politologií, sociologií, historií, mediálními studii atp., a zároveň využívá konceptuálního aparátu převzatého z oblasti návrhu institucí. V kapitole *Jak zkoumat vznik instituce* se autor věnuje užití etnografické metodologie a hermeneutického porozumění textům pro záměry své práce. Rovněž přibližuje východiska deskripce procesu institucionálního designu.

Patřičný prostor je věnován výběru zkoumaného případu a reflexi vlastní pozice autora, jenž byl významnou součástí procesu vzniku instituce a působí tedy jak v roli zkoumajícího subjektu, tak zkoumaného objektu. 
    
Důležitým aspektem vědecké práce je též samotný výsledek této práce. Další z podkapitol tedy přibližuje roli textu v dosahování poznání, které je pojímáno jako *work in progress*, jako součást diskuse, artefakt potenciálně vedoucí k hlubšímu pochopení jiných či obecněji definovaných jevů, který sám o sobě nevede k utváření obecného teoretického vědění. Taková práce bývá kategorizována (např. dle Druláka (\citeyear{drulak}): 33) jako tzv. "jedinečná či vnitřní jednopřípadová studie" --- jedinečná právě z důvodu absence ambice zobecňovat pozorování na větší množství případů.^[Termín *work in progress* je aplikovatelný i přímo na záběr textu --- jeho čtení zúčastněnými aktéry, které bohužel není z časových důvodů proveditelné před jeho odevzdáním coby závěrečné diplomové práce, je příležitostí pro jeho další obsahové rozšíření o (záměrně či nezáměrně vynechané) diskurzivní oblasti či přínosné diskuse možných nekonzistencí a neporozumění.]

\(4) *Institucionální kontext* je přiblížen ve stejnojmenné kapitole, kde je pozornost věnována detailům institucionální historie Fakulty sociálních studií a pozicím jednotlivých aktérů. Kapitola je pevně svázána s etnografickým těžištěm textu, analýzou argumentačních východisek v šesté kapitole (je tedy součástí pozorování), ale pro osvětlení základních parametrů prostředí je předřazena kapitole popisující institucionální design komise.

\(5) Kapitola *Design stipendijní komise* se věnuje konstrukci pravidel fungování instituce a jejich vztažení vůči normativním východiskům deliberativní teorie a parametrům institucionálního designu, tedy vůči míře realizace žádoucích principů institucionálního designu vytčených Robertem E. Goodinem (\citeyear{iatd}: 40–-43) a přítomnosti "šesti dober" demokratických institucí definovaných Grahamem Smithem v jeho knize věnované přímo institucionálnímu designu demokratických institucí (\citeyear{smith}). Zároveň se věnuje klíčovým bodům diskusí, které byly identifikovány jak samotnými aktéry diskusí, tak ex post facto autorem textu, a řešením problémů, která spoluutvářela výslednou podobu institucionálního designu.

\(6) Kapitola *Pro a proti: praxe komise* popisuje východiska jednání aktérů při diskusích o ustavované stipendijní komisi a jejich hodnocení různých aspektů jejího fungování. Hermeneutické porozumění aktérům stojí na textové základně diskusí vedených on-line v průběhu ustavování instituce (především prostřednictvím e-mailu a různých funkcionalit sociální sítě Facebook) a též na rozhovorech vedených s klíčovými aktéry situace.

\(7) Kapitola *Předpoklady a výsledky* se věnuje hodnocení působení instituce dle parametrů definovaných tvůrci komise a podle tří úrovní působení deliberativně-demokratického experimentu, definovaných autorem v předchozí práci \citep{bakalarka}. V této části je využito měřitelných výsledků fungování komise.

\(8) Osmá kapitola se zabývá hodnocením výzkumu prostřednictvím kritické reflexe jeho slabých stránek a omezení výsledné práce.

Vedle toho se v poslední kapitole autor věnuje reflexi pozice aktéra, který se nachází v rolích *pozorovatele*, *navrhovatele institucionálního uspořádání* a zároveň v roli *subjektu podřízeného pravidlům* fungování dané instituce. Takové prolnutí rolí není v demokratických institucích neobvyklé. *Odpovědnost* je klíčovým prvkem fungování jakékoli ustálené formy jednání. S pojmem odpovědnosti je nutné operovat jak při konstrukci, tak při vykonávání svěřené role.

<!-- Klíčové 

- věda měnící skutečnost
- věda vyjadřující se ke stavu skutečnosti

- definice a obhajoba výběru případu

Ono v úvodní citaci zmíněné "cizí" tak jednak odhaluje autor čtenáři, zároveň však i autor v prostředí velmi blízkém objevuje nové skutečnosti.

-->


