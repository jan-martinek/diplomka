\chapter{Demokratická teorie a institucionální design}

# Deliberativní demokracie – hodnotová východiska^[Tato kapitola částečně vychází z autorovy bakalářské práce na téma "Deliberativní demokracie v praxi", v níž se autor zabýval konstrukcí hodnotících parametrů, které by umožnily vedle sebe postavit demokratické experimenty sdílející důraz na deliberativní praxi, ale rozcházející se v užitých metodách, rozměrech a zamýšlených dopadech.]

Demokracie je forma vlády, která umožňuje všem těm, kterým je vládnuto, participovat na vládě sobě samým. Praxe zastupitelské volební demokracie obvyklá v naprosté většině demokraticky řízených států vždy vzbuzovala otázky vyplývající z povahy legitimity rozhodování zástupců --- zpochybňován byl proces volby, samotný fakt zastupování, vztah mezi vládnoucím orgánem a převážně územně vymezeným agregátem občanů, způsoby dosahování rozhodování a z toho vyplývající problémy vztahů mezi většinou a menšinou a podobně. 

Kritika se týkala jak procedurálního ukotvení vládnutí (volby, hlasování, přístup k informacím) tak podléhajících principů: především ve střetu lockeovské obhajoby zastupitelské vlády, která získává autoritu díky fikci společenské smlouvy, a rousseauovského důrazu na absolutní nutnost participace každého jedince na tvorbě "obecné vůle". V nabízených a realizovaných praktických alternativách byla bohatší první kategorie kritiky, už díky představitelnosti alternativ (např. i díky již existujícím rozdílům mezi historicky utvořenými způsoby volby v různých státech); vliv emancipační kritiky vládnutí z pozice zpochybnění samotného zastupitelského principu nelze považovat za méně významný, ale z hlediska návrhu konkrétních institucí minimálně za méně plodný --- primárně se soustředila na možnosti aplikace přímé participace na vládnutí (realizované např. ve švýcarském politickém systému), která naráží na mnohá omezení stupňující se s velikostí dané obce. Samotný Rousseau je autorem výroku, že "demokraticky by si mohl vládnout jen národ bohů. Vláda tak dokonalá se nehodí pro lidi." (\citealp[274]{rousseau}, \citealp[citováno dle][334]{cabadakubat}).

Předpokladem uvažování o obecně moderních demokratických institucích je diskuse otázky položené Johnem Rawlsem: "How is it possible that there may exist over time a stable and just society of free and equal citizens profoundly divided by reasonable religious, philosophical, and moral doctrines?" \cite[xxv]{politicalLiberalism} Filosofové odpovídají dvojím způsobem: procedurálně-liberálním konceptem etické neutrality státu a komunitaristicky vymezeným sdíleným hodnotové jádrem -- coby společensko-historicky danými předpoklady možnosti soužití. Na otázku je však možné odpovědět též formou zkoumání praxe, která soužití umožňuje, s cílem nacházení "způsobu, jak u občanů (…) probudit zájem o věci veřejné a pěstovat ctnosti, které přispívají k *fungování demokratických institucí*." \citep[102]{cisarDemokracie}

V 90. letech 20. století tak prožila teorie demokracie "deliberativní obrat" – teoretické diskuse se přesunuly od správných procedur a tvorby reprezentace k redefinici konkrétního obsahu politiky, tím se stalo "společné hovoření" o problémech, tedy k procesu deliberace \citep[2]{goodin2008}. Dlouhodobá existence stabilní a spravedlivé vlády je do značné míry závislá na vnímané legitimitě politické autority a, jak píše Amy Gutmann "decision-making by deliberation among free and equal citizens is the most defensible justification anyone has to offer for provisionally settling controversial issues" (\citealp{amy}, \citealp[citováno dle][5]{smith}).

Teorie deliberativní demokracie, ač vychází z několika zásadních zdrojů (především z teorie veřejné sféry a ideální řečové situace Jürgena Habermase \citep[1]{elster}), není monolitickou ani konzistentní teorií, ale spíše širokou diskusí týkající se problematiky vhodné komunikace v politických záležitostech. Sdílenou myšlenkou ale zůstává, že v jádru demokracie nejde o agregování preferencí (např. prostřednictvím voleb), ale o jejich transformaci v diskusi \citep[1]{elster}. 

Pro zběžné představení základních rysů nicméně poslouží dvě z nejcitovanějších vymezení deliberativní demokracie – jednak vymezení vůči liberální a republikánské koncepci demokracie Jürgena Habermase (1996a) a pak pojetí rozumného argumentu odvozeného z principu demokratické rovnosti a svobody popsané Joshuou Cohenem (1996).

## Vymezení vůči liberálnímu a republikánskému modelu demokracie

Habermas vymezuje deliberativní demokracii vůči dvěma dle něj obecně přijímaným modelům demokracie (Habermas 1996a: 21–23): 

a) *Liberální model* staví na myšlence státu jako aparátu veřejné správy, vytvářející politiky v zájmu společnosti individuálních jedinců integrovaných tržními vztahy. Svoboda občanů je definována v negativních pojmech pojmech (coby svoboda od externího nátlaku) a politika je pak praxí prosazování této svobody vůči státu a dosahování individuálních cílů prostřednictvím vlády coby mediátora, agregátora a vykonavatele převažujících (individuálních) zájmů. Primárním zdrojem argumentace v politice je individuální rozum občanů.

b) *Republikánský model* je založen naopak na sdílené kolektivní identitě občanů. Svoboda jedinců je definována pozitivně: coby svoboda k vytváření komunity se sdílenými hodnotami. Politika pak není jen procesem dohlížení občanů na spravedlivé řízení státu, ale prostředkem k aktivnímu vytváření prostředí, místem seberealizace občana v aristotelovském smyslu. Primárním zdrojem argumentace v politice je pak veřejný diskurs orientovaný na vzájemné porozumění občanů v dialogu.

*Deliberativní model demokracie* je pak založen na hodnotově nezávislých procedurách, které zajišťují férovost a rozumnost politického procesu (ibid: 26) -- podobně jako model liberální. Z republikánského modelu je převzat zdroj argumentace a legitimity daného uspořádání –- dialog či specifická komunikativní akce: *deliberace*. Model není uspořádán jako volné pole sociálních skupin  – stále je kladen důraz na centrální roli ústavně ukotveného  státu, který je však pouhým administrátorem provádění politik a jejich efektivity. 

Klíčovým rozdílem oproti liberálnímu modelu vedle oddělení státu a společnosti především *vydělení sféry občanské společnosti, která je odlišná jak od státu, tak od trhu*. Toto oddělení má vytvořit vzájemnou solidaritu občanů, svou povahou nezávislou na integrativní síle dvou ostatních prvků –- trhu a státní administrativy. Tvorba politiky vychází z diskursu vedeného ve sféře občanské společnosti, která funguje jako "senzorická síť" detekujující problémy a stimulující vlivné názory (ibid: 29).

##  Pojetí rozumného argumentu

Joshua Cohen vychází z představy společnosti nesdílející morální a náboženské představy. Stát ve svých institucích reflektuje hodnoty rovnosti a svobody. Politický systém však nemůže fungovat pouze na procedurálních principech, jak by se mohlo zdát -- rovnost občanů znamená nutnost uznat jejich kapacitu pro participaci v diskusích, které umožňují ospravedlnit uplatňování moci. Výsledkem je *rozumný pluralismus* (Cohen 1996: 96).

Tradiční demokratické instituce fungující na principu agregativního formování kolektivních zájmů (pomocí volebních lístků) dle Cohena nárok na obecnou rovnost a svobodu občanů nenaplňují. Potřeby menšin jsou pak reflektovány různými opravnými metodami, což často není dostatečné a svou podstatou vytváří diskriminační vztah většiny k menšinám. 

Cohen neklade zásadní důraz na diskusi jako nový prvek, ta je v nějaké formě (vyjednávání, smlouvání, tvorba kompromisů apod.) přítomna vždy. Důležitý je pro něj způsob, jakým jsou v diskusi formulovány argumenty. Zásadní selhání agregativního způsobu tvorby rozhodnutí spatřuje v tom, že při něm není možné zjistit, které názorové pozice mohou jejich zastánci opustit či upravit (a které nikoli) s ohledem na svá morální či náboženská přesvědčení (ibid.: 98--99). 

Deliberace počítá s tím, že její účastníci jsou ochotni slevit ze svých požadavků s ohledem na ostatní. Každý účastník deliberace formuluje rozumné argumenty s ohledem na přesvědčení a preference ostatních; ve stálé reflexi primární hodnoty občanské rovnosti -- žádný argument, který nepočítá s přesvědčeními ostatních pak není možné považovat za rozumný. Ochota *komunikovat* -- "naslouchat, stejně jako mluvit, snažit se porozumět tomu, co říkají druzí a odpovídat zdvořile na názory druhých tak, aby konverzace mohla pokračovat" (\citealp[289]{kymlicka}, \citealp[citováno dle][103]{cisarDemokracie}) -- je nazývána ctností "veřejné rozumnosti". "Liberální občané musí uvádět důvody pro své politické požadavky, ne jen vyjadřovat preference nebo vyhrožovat." (ibid.) Veřejná deliberace je tak podstatou "veřejného užívání rozumu". 

Výsledná politika může vycházet z hlasování, s jehož výsledkem nemusí někteří souhlasit, ale podstatné je, že formulace argumentů v diskusi probíhá tímto společensky vzájemně reflexivním způsobem – výsledek by i tak měl mít blíže ke konsensu a ti, jejichž názory jsou v důsledku potlačeny, by se neměli cítit ve svých nárocích ignorováni.

## Vztah k Foucaultově definici diskursu

Zcela odlišný postoj formuloval ve své práci Michel Foucault, který předpokládal, že lidé nejsou schopní racionálně volit mezi diskurzy,^[definovanými například morálními východisky – definičně bychom tedy v jeho pojetí nemohli mluvit o *diskurzu veřejné sféry*, ale o multiplicitě diskurzů, z nichž konkrétní jeden vždy nabývá podoby diskursu hegemonního, který v daném čase převládá] protože samotné jejich subjekty jsou konkrétním diskursem vytvářeny. John S. Dryzek zmiňuje jeho přístup v kapitole věnující se neformální logice institucionálního designu \citep{dryzek}. 

Vytváření nových institucí, které by využívaly logiky deliberativního dosahování rozhodnutí, by z této pozice nebylo vůbec možné – nové instituce by pouze přetvářely nebo i vytvářely nové formy útlaku autorizované hegemonním diskurzem, případně by došlo k výměně na pozici diskursivního hegemona. Zároveň taková pozice nedává prostor pro Habermasovo vymezení veřejné sféry coby senzorické sítě -- kdybychom vyšli z Foucaltovy pozice, mohli bychom sice pozorovat podobnou strukturu, ale neměla by jedno centrum, v němž dochází k integrativnímu nacházení pozorozumění, ale větší počet nestabilních center, které bojují o hegemonní pozici a každé z nich je spojeno s určitou množinou uzlů v síti. Exkluzivita spojení daného centra s množinou uzlů, které nemohou být zároveň napojeny na jiná centra, je zřetelnou slabinou takové koncepce,^[Snadno představitelná, ač potenciálně zavádějící, je např. možnost subjektu diskursivně odlišně zdůvodňovat podporu konkrétních řešení ve významně rozdílných oblastech policy.] kterou Dryzek využívá jako prostředek k analytickému narušení pevných hranic diskurzů.

Dryzek se jednak odvolává na Foucaultovo pozdější zjemnění kategorie diskursu a dále jej rozvíjí: "while discourses do indeed exist, they are rarely hegemonic, that more than one discourse is normally available in any particular setting, that they are only partially incommensurable, that they are open to informed scrutiny and reconstruction at the margins, and that rational choices across them can indeed be made." (ibid.: 103) Hodnocení možnosti a míry prostupnosti diskursů jsou stále předmětem diskusí, stejně jako snahy o empirické ukotvení jednotlivých pozic. Bylo by nad rámec možného rozsahu tohoto textu se těmito diskusemi dále zabývat, nicméně poznání těchto protichůdných pozic a zejména volba jednoho z teoretických východisek zásadně strukturuje další nazírání na problém.

# Deliberativní experiment

Dosažení podmínek, v nichž může existovat deliberativní praxe, je z  hlediska vytvoření pravidel, kterými se fungování instituce může řídit, zdánlivě nenáročné -- tato praxe může existovat coby základní vrstva politického uspořádání založeného na reprezentaci (deliberativní principy mohou být uplatňovány v běžné diskusi zvolených reprezentantů), ale velmi netriviální v rovině utvoření funkční veřejné sféry --- prostředí uschopňujícího k rozumné argumentaci a vytvářejícího pro ni prostor. Pro mnoho aktérů politického uspořádání (etablované reprezentanty, zájmové skupiny, voliče atd.) je coby snadnější, výhodnější a často i jako jediná možná varianta vnímáno udržování statu quo ve způsobu vedení komunikace (především konfliktní a marketingové). 

Transformace způsobu argumentace reprezentantů předpokládá ocenění této změny celou veřejností -- je však nepravděpodobné, že by k této změně došlo nějakým skokovým způsobem. Z tohoto důvodu jsou nejčastější formou snah o uvádění deliberativních praktik do praxe nikoli deliberativní revoluce, ale různorodé demokratické experimenty, soustřeďující se na řešení či vyřešení specifického problému, dosahem omezeného na užší populaci a nějakým způsobem inkorporující ve svých procedurách deliberaci ve formě diskuse cílené na vzájemné poznání argumentů, preferencí a hodnot účastníků. 

Důraz je kladen na vysokou míru konsensuálního rozhodování o výsledném řešení za pochopení pozic ostatních účastníků diskuse. Problémy, které tyto orgány řeší, jsou stejně různorodé jako procedury, kterými pracují, a povaha výsledků, které produkují. Vytváření těchto orgánů bývá iniciováno jak teoretiky deliberace, jako v případě tzv. *Deliberative Polls*, pořádaných v USA Jamesem Fishkinem, tak místními orgány politické obce jako v případě *participativního rozpočtování* v městských čtvrtích v Jižní Americe \citep[27, 20]{bakalarka}.

Prvkem, který překračuje hranici mezi demokratickou teorií a institucionálním designem, je povaha (či přímo "váha") výstupu, který je institucí vytvářen. V dřívější práci autor tohoto textu vytvořil zjednodušenou kategorizaci možných výstupů (na základě :
    
1)  *Rozhodnutí přímo vytváří politiku:* Schválení určité politiky deliberativním orgánem je považováno za oficiální akt vytvářející politickou vůli.

2)  *Rozhodnutí je podmíněno schválením:* Schválení může probíhat coby přijetí zákona, rozhodnutí zastupitelského orgánu města či potvrzením v referendu.

3)  *Rozhodnutí má váhu doporučení:* Přesné znění závěrů deliberace není pro tvorbu výsledné politiky závazné.

4)  *Rozhodnutí není zásadním prvkem experimentu:* Cílem je ovlivnění veřejné diskuse, zvýšení participace a informovanosti občanů, případně zjištění informovaného názoru veřejnosti na určitou problematiku (tzv. market testing).

## Blaugova polární opozice

Ricardo Blaug v tomto kontextu vymezuje spor mezi *úřadující ("incumbent")* a *kritickou demokracií*. Úřadující demokracie se snaží zlepšit *a zároveň ovládat* participatorní vstupy skrze směrování ("channeling"), zjednodušování a racionalizaci institucionalizovaných zprostředkovatelských kanálů politické vůle ("institutionalized conduits"); zatímco *kritická demokracie* vzniká na okraji a staví se do sporu o povahu vládnutí úřadujícího, elitního způsobu vládnutí ("incumbent elite governance") \cite[199]{smith}. 

Blaugovo rozdělení je ve více definičních rozměrech problematické, jak bude podrobněji ještě níže podrobněji rozebráno; v krátkosti je z hlediska institucionálního návrhu deliberativních experimentů zajímavé právě překročení jím definované dichotomie: podstatný je zde nikoli pouhý záměr umožnění konání deliberativní praxe (ta je *možná* v instituci definované téměř libovolnými pravidly) a získání potřebného výstupu, ale záměrné *vkládání příležitostí a incentivů* ke skutečné realizaci této praxe. Nejde tedy o pouhé směřování zprostředkované politické vůle, ale o vytváření prostoru pro vznik deliberace -- iniciátoři těchto experimentů se explicitně vzdávají části ovládání procesu: výsledek neplyne z co nejpřesnějšího "přečtení" politické vůle veřejnosti, ale z utváření jejího obsahu v rámci institucionální praxe. Normativní demokratická teorie je tak zcela úmyslně přetvářena v motivovaně utvářené instituce. 

Organised groups and their representatives play a significant role in democratic polities, but we are interested here in whether institutions can be designed to directly engage what have been termed ‘lay' or ‘non-partisan' citizens, as opposed to experts and parti-san campaigners. This difference is not watertight.

# Institucionální design --- logika praxe

Dříve než přistoupíme k tomu, co je myšleno termínem návrh institucí, je rozumné definice obou jednotlivých slov --- termínů *návrh* (zaměnitelně též *design*) a *instituce*. Využijeme zde definicí užívaných Robertem E. Goodinem v knize *The Theory of Institutional Design* (\citeyear{goodin}), která zahájila sérii nakladatelství Cambridge Press týkající se institucionálního designu^[Přehled vydaných publikací je dostupný na internetové adrese: http://bit.ly/15B0BN3 (zkráceno autorem)].

## Definice *instituce*^[TODO: Vydefinovat ještě používání termínů *mechanismus* a *demokratická inovace*!]

Goodin cituje Huntingtonovu charakterizaci *institucionalizace* coby "procesu prostřednictvím jehož organizace a procedury získávají hodnotu a stabilitu" \citep[22]{goodin}. Tímto širokým pojetím je schopný usmířit pojetí nového institucionalismu, který se zaměřuje na zkoumání institucí v různých odvětvích sociálních a humanitních věd; oproti klasickému institucionalismu, který zkoumá empirickými případovými studiemi konkrétní jednotlivé "úřady" --- ať už jde o vlády, administrativní, soudní či jiné *organizace*, definuje nový institucionalismus předmět svého zájmu obecněji coby zkoumání ustálených způsobů jednání. Jednotlivé vědní disciplíny definují instituci pomocí odlišných termínů, Goodin však tvrdí, že "that definitional diversity derives, however, almost entirely from the inclination to opt for a discipline-based, theory-impregnated internalist-style definition of the term [institution]" (ibid.: 21).

Goodin tvrdí, že tento přístup k institucím je motivován především zkoumáním cílů, tedy důvodů, proč daná instituce existuje. Pro účely svého textu však zaujímá pozici externího pozorovatele, pro kterého je důležitější deskripce toho "co je konáno", spíše než "proč je to konáno". Instituce je tedy popisována ve svých praktikách spíše než svým účelem. Tento obrat k praxi samozřejmě musí zůstat doplněn normativním hlediskem, nicméně osamostatnění zkoumání institucionální praxe jednak umožňuje překračovat mezioborové hranice definice instituce a zároveň je klíčové pro možnost deskripce designu instituce.

## Definice *designu*

"Design je vytváření uskutečnitelné (‚actionable‘) formy podporující hodnotné výstupy v konkrétním kontextu." cituje Goodin dvojici Bobrowa a Dryzeka (\citealp{bobrow}, \citeyear[citováno dle][31]{goodin}), kteří v původním kontextu píšou o *analýze policy* prostřednictvím jejího návrhu.

Design instituce sám o sobě nemůže zajistit hodnotné výstupy. Jednak není možné navhrnout výstupy (podobně jako nesmí být účelem volebního systému konkrétní volba) a zároveň není žádný design dokonalý, aby bylo možné zaručit, že v něm není obsažen problém jdoucí proti motivaci aktérů, kteří instituci navrhovali.

Termín designu je často vnímán v jeho průmyslovém kontextu --- coby vytváření definitivního nákresu, na jehož základě je sestavován (ná)stroj plnící konkrétní funkci. Tato paralela je v případě institucionální designu velmi nepřesná.[^1] Jednak je problematické vnímání designu jako pouze cílevědomě prováděné činnosti (Goodin to nazývá "mýtem cílevědomého designéra") a zejména je nutné překonat představu o tom, že existuje jediný designér (člověk či skupina osob), který je schopen navrhnout a podle daného návrhu realizovat institucionální praxi. Bylo by možné zkoumat designérův "nákres", ale pokud se chceme zabývat nejen psanými pravidly, ale skutečnou institucionální praxí, je nutné vnímat institucionální design jako sociální proces, který vede k utváření ustálených forem sociálního jednání. Takového procesu se pak účastní i všichni, kteří participují na praxi instituce ve velkém množství konkrétních záměrných i nezáměrných pokusů o částečné změny fungování instituce \citep[28]{goodin}.

[^1]: Zároveň je však zjednodušené i samotné vnímání průmyslového designu jako tvorba definitivního nákresu --- proces tvorby tohoto nákresu je iterativním nacházením nejlepšího možného řešení v rámci dostupných zdrojů a technik, metodou informovaného pokusu a omylu. Výsledný návrh využitý k produkci je pak dále upravován v reakci na skutečnou využitelnost produkovaného výrobku.

    John R. Goodin dále zmiňuje, že v literatuře týkající se institucionálního designu bývají často načrtávány paralely s různými typy designu --- ať už jde o průmyslový design, estetiku, architekturu, urbánní plánování nebo jiná odvětví. Podle Goodina však autoři zůstávají u anekdotických přirovnání a lehkovážných analogií bez skutečné snahy o přenášení uplatnitelných zkušeností mezi danými obory. \citep[31]{goodin}

## Změna a institucionální design

Dále Goodin vymezuje tři typy sociální změny: *evoluční* (vzniklou přizpůsobením praxe kontextuální omezením a příležitostem), *záměrnou* (vzniklou s normativní motivací) a *náhodnou* (ta může být vysvětlitelná a její přičiny nalezitelné, ale je definovaná nahodilým vznikem: bez vědomé snahy aktérů upravit praxi, aby byla probíhala lépe v daném kontextu, a bez normativní motivace) a tvrdí, že "to, co cílevědomí aktéři cílevědomě činí (anebo, typičtěji, v čem selhávají), je při modelování sociální změny stejně důležité jako to, co je zcela náhodné." \citep[25]{goodin}

Následně dochází k tomu, že i v rámci zkoumání záměrně utvářených změn designu --- kteréžto porozumění pak může konkrétním aktérům pomáhat v prosazování vlastní hodnotové agendy --- bychom se neměli soustředit na *pouhé* navrhování institucí, ale na popis schémat toho, jak instituce navrhovat: schémat "beroucích ohled na multiplicitu designérů a jejich nevyhnutelně protikladná působení" (ibid.: 28). Jedinečná jednopřípadová studie by měla vytvářet porozumění při utváření konkrétní instituce; přestože cílem této práce není formulace obecných závěrů či konkrétních schémat, porozumění konkrétnímu případu by nás k takovému cíli mělo přibližovat.

## Proces vzniku designu

Design instituce tedy dle výše uvedeného není možné "vymyslet". Vymýšleny jsou *dílčí* záměry, které jednak vcházejí do diskusí a vyjednávání zúčastněných aktérů (především *záměrné změny*) a zároveň jsou pozměňovány při praktickém provádění navrhovaných úkonů, které jednotliví aktéři mohou vnímat jako nevhodné (zejména *evoluční změny*), případně mohou vznikat *nahodilé změny* plynoucí z nedorozumění, zapomínání a dalších důvodů.

Při vytváření jednotlivých dílčích záměrů aktéři zvažují jednak svůj normativní cíl a zároveň jsou omezeni uskutečnitelností konkrétních procesů (například z hlediska časové náročnosti, množství osob potřebných k legitimnímu výkonu funkce instituce, příležitosti v širším institucionálním kontextu)[^1]. "Administrative costs and the burden placed on citizens can be a feasibility constraint on democratic innovations" \cite[26]{smith}. Celý proces je pak sledem zpětnovazebních výkyvů, kterými je postupně stabilizována a do jisté míry a fáze konkrétním identifikovatelným dominantním aktérem utvářena výsledná podoba instituce. 

[^1]:Zde by bylo možné načrtnout paralelu k terminologickému aparátu, který využívá teorie mobilizace zdrojů. Sociální hnutí musí získat zdroje a mobilizovat k akci, jejímž cílem je prosazení konkrétních cílů. Aktéři participující na navrhování instituce musejí počítat s nutností vytvoření stabilní podpory pro fungování instituce, tedy předpokládat alokaci zdrojů, které umožní její dlouhodobé fungování, aby bylo možné dosahovat výše zmiňovaných "hodnotných výstupů v konkrétním kontextu" \citep{bobrow}. Přestože jde o velmi rozdílné kontexty, uvažování aktérů, jimž jde o naplnění politického cíle (např. odstranění diskriminace) je v důsledku podobné jako uvažování těch, kteří chtějí realizovat určitý cíl (např. spravedlivé rozhodování v konkrétní *issue*) prostřednictvím institucionálního designu. Tato paralela zároveň umocňuje pochopení přítomnosti multiplicity aktérů, kteří se tvorby institucionálního designu účastní.








it is difficult to imagine any innovation or combination of innovations that can fully realise all six goods that form the basis of our analytical framework, not least because there are different ways that goods can be realised. (smith, 193)

- definování parametrů, dle nichž je možné hodnotit jejich praktické fungování




# Vzájemné provázání

Obě teoretické oblasti jsou v této práci úzce provázány. Demokratická teorie poskytuje východiska institucionálnímu designu, institucionální design umožňuje načrtnout obrysy konkrétní praxe demokratického rozhodování a její vznik. Naplnění záměrů, které plynou z demokratické teorie, je omezené a zároveň umožněné pochopením překážek a příležitostí z reálného kontextu konkrétní vznikající instituce.

David Beetham upozorňuje na mezery ve zkoumání politiky v současné politické vědě --- tvrdí, že dlouhodobě existuje oddělení disciplín studia politiky, normativní teorie a empirického zkoumání politiky,[^1] které způsobilo naprosté odloučení zkoumání institucionálních aspektů demokracie a principů na nichž je založena, "jakoby tyto oblasti náležely do zcela jiných světů" \citep[9]{smith}.[^2] Kvůli tomu existuje jen málo doporučení ohledně toho, jak provádět teoreticky informovanou analýzu inovativních demokratických praktik (ibid.: 6).Tento nedostatek vnímá negativně například Ian Shapiro: jednak předpokládá, že spekulace o tom, co by být mělo, bude nejspíše lepší s dostatkem informací o tom, co je možné; zároveň tvrdí, že vysvětlení dosahovaná politickou vědou (např. ve formě potvrzených a vyvrácených hypotéz) se snadno stávají banálními, pokud jsou formulačně vyvázána z normativních východisek, a vypovídají více o zvolené metodě než o zkoumaném objektu \cite[2]{shapiro}.

[^1]:Toto oddělení je možné ilustrovat i v našem kontextu obecně přijímaným rozdělením předmětu politické vědy v tzv. trojdimenzionálním pojetí politiky na *policy*, *politics* a *polity*. První rozměr se soustředí na zkoumání konkrétních politik, druhá zkoumá obecný kontext (nejblíže novému institucionalismu) a třetí normativně hodnotí existující či požadovaný politický řád. Více viz např. \citep{modernianalyza}. 

[^2]:Zajímavým příkladem této rozluky je nedávno vydaná publikace českého politologa Michala Kubáta *Současná česká politika: co s neefektivním režimem?* (Brno,  Barrister & Principal 2013). Ten zde definuje dva termíny: *politický systém*, který kromě politických faktorů zohledňuje také ekonomické a sociální struktury či kulturní kontext, a *politický režim* popisující pouze organizaci politické moci ve smyslu formálních i neformálních politických institutů. Při zkoumání vhodnosti konkrétního designu instituce (českého politického systému) věnuje pouze *politickému systému* a explicitně se tak vyvazuje z nutnosti zabývat se zároveň vazbou na kontext jeho praktického fungování. Primárním parametrem hodnocení vhodnosti designu instituce se pro něj stává *efektivita vládnutí* definovaná dvěma rozměry: "Za prvé je to účinnost ve smyslu akceschopnosti, tj. schopnosti jednat. Za druhé je to účinnost ve smyslu dosahování výsledků, nejlépe socioekonomických." (TODO: Doplnit stránku.)

Politickou instituci pak definuje Goodin citací Shmuela N. Eisenstadta podle jeho dělení hlavní institucionálních sfér: "The political sphere deals with the control of the use of force within a society and the maintenance of internal and external peace of the boundaries of the society, as well as control of the mobilization of resources for the implementation of various goals and the articualtion and setting up of certain goals for the collectivity". \citep[410]{encyclopedia} Pro účely dalšího zkoumání v tomto textu je podstatný i zdánlivě v kontextu akademické instituce nesouvisející první element, tedy ovládání vnitřního a vnějšího udržování míru --- mír je v tomto kontextu jistě nadsazený termín, ale stav udržování rovnováhy, vzájemného respektu a neproblémových vztahů mezi různými součástmi instituce je relevantní. Druhý element, tedy mobilizace zdrojů za účelem realizace různých cílů a jejich artikulace je již zcela zjevně relevantní i pro instituci jako je stipendijní komise oceňující studenty.

# Parametry demokratické instituce 

Dobře navržený ("well-designed") institucionální mechanismus naplňuje svůj cíl v kontextu jiných vlastností sociálního prostředí, včetně dalších mechanismů, tedy správně "zapadá" do již existujícího prostředí. Každá jednotlivá součást mechanismu by měla odpovídat celkovému záměru, s nímž byl koncipován \citep[34]{goodin}. Existuje více různých sad parametrů, kterými je možné hodnotit, zda je instituce dobře navržená. Zde se podržíme dvou takových heuristických[^1] soupisů pravidel vycházejících z demokratických principů a designu institucí --- žádoucích principů popsaných Robertem E. Goodinem (\citep[40--46]{goodin}) a šesti demokratických *dober* specifikovaných Grahamem Smithem (\citep[20--27]{smith}).

[^1]:Heuristika je zde užívána ve významu sady pravidel, která mohou pomoci vyřešit problém, ale nezaručuje jeho řešení; zjednodušeně je možné heuristiky popsat jako nezbytně nutné, ale nikoli dostačující předpoklady, ačkoli jsou definovány spíše mírněji, tj. za určitých okolností (s patřičnou argumentací) nemusí být jejich naplnění zásadně problematické.

Žádný design není dokonalý a při jeho evaluaci vždy narazíme jednak na porušení jednotlivých principů či dober, zároveň na nedostatky v tom, jak daný mechanismus plní svou funkci: Smith tvrdí, že "není možné u žádného skutečného designu realisticky doufat v naplnění všech přísných nároků jakéhokoli konkrétního teoretického modelu" \cite[10]{smith}. I proto vhodné formulovat nároky na institucionální praxi právě formou heuristik. 

## Goodinovy principy a morální požadavky

Goodin vychází při definici svého spíše otevřeného přehledu principů, které považuje za žádoucí, z úvahy o tom, jaký má být cíl "dobrého designu". Na jednu stranu je potřebná harmonie s prostředím, aby nový mechanismus "zapadal" do prostředí, jak bylo řečeno výše. Na druhou stranu právě disharmonie, tedy existence sporů mezi jednotlivými mechanismy může přispívat k životaschopnosti celé instituce (příkladem mohou být různé systémy brzd a rovnováh, například různá rozdělení mocí ve státě atp., nebo inkorporace aktérů působících v roli "ďáblova advokáta", kteří nacházejí problémy v situacích, které jiným aktérům mohou z jejich pozice připadat nesporné). \citep[38--39]{goodin}

Institucionální design v tomto záměrném vytváření *obtíží* ("institutional irritants") sleduje cíl, který přesahuje cíl definovaný z hlediska instituce interně --- tedy zlepšení dosahování jejích cílů, spořádané interní vztahy mezi aktéry či adekvátní "zapadání" do lokálního prostředí. Odvolává se na cíle přesahující samotnou instituci a v konečném důsledku se vztahuje k určitým morálním pravidlům ("moral code"), která umožňují kritizovat design nejen z hlediska plnění cílů organizace, ale z pohledu naplňování obecných cílů, které jsou obhajitelné samy o sobě. (ibid.)

1) Nejblíže procesu utváření designu je princip *revidovatelnosti* --- instituce umožňující uplatňování změn na základě zjištění získaných institucionální praxe (v angličtině existuje spojení "learning by doing") může lépe plnit deklarovaný cíl než ta, pravidla jejíhož fungování jsou kompletně "tesaná do kamene". Na druhou stranu je potřebné, aby existovaly hranice, které znemožní změny, které by přímo popíraly cíle dané instituce, její roli v širším institucionálním kontextu a tím i důvody její existence.

2) Instituce by měla reagovat na změny širšího prostředí, tedy být *robustní*. Změny by se však vždy měly vztahovat k relevantním a zásadním změnám v prostředí (např. volební systém coby jedna z institucí zastupitelské demokracie by měl reagovat na dlouhodobě relevantní změny ve strukturaci elektorátu). Identifikace relevantní změny je samozřejmě diskutabilní a bude vždy součástí politické polemiky, takže je nutno se zde opět vztahovat nejen k pravidlům "dobrého designu", ale vztahovat se též k obecnějším cílům, které instituci přesahují.

3) Třetím principem je *citlivost k motivační komplexitě* aktérů --- každý aktér je v sociální realitě pozicovaný a může při rozhodování uplatňovat různá hlediska a zájmy. Aktér může prosazovat svůj sebezájem, být korumpovaný a podobně. Klasické řešení tohoto problému je rozdělení mocí, ústavní pravomoc občanů protestovat proti činnosti vlády nebo rozmístění center moci v rámci společnosti (na principu subsidiarity nebo sektorového oddělení mocí). Tato řešení postavená především mechanickém oddělení konkrétních aktérů a stavění jejích potenciálně nízkých (sebe)zájmů do protikladu sice může generovat pozitivní výsledky i v případě, kdy jsou obě strany sporu kolonizované "darebáky" --- ale zároveň pak veřejná diskuse vytváří příležitost pro normalizaci stavu, ve kterém je "darebáctví" předpokladem participace na institucionální praxi. Goodin tvrdí, že takové situaci by mohl předejít přímější apel na morální obsah praxe obsažený již v návrhu instituce. (ibid.: 41)

4) Takovým principem může být explicitní požadavek *veřejnosti praxe* --- to znamená stavět aktéry před možnost, že budou muset jakoukoli praxi veřejně obhajovat. To jednak psychologicky posiluje nutnost brát ohled na veřejný zájem, protože nutnost skládat účty za něco hanebného je nepříjemná; zároveň tento prvek působí v tom směru, že pokud chtějí aktéři získat veřejnou podporu pro určitý cíl, tento cíl musí být obhajitelný z pozic aktérů veřejnost utvářejících. Princip veřejnosti může zabránit očividnému prosazování sebezájmu, může pomoci kritizovat z pozice menšiny, ale nezabrání mnoha dalším negativním efektům.

5) Goodin svůj seznam uzavírá široce definovaným principem *variability*, který především spočívá ve zkoušení nových prvků institucionální praxe a přenášení nových prvků z jiných prostředí namísto aplikace léty prověřených, ale často rigidně uplatňovaných postupů v libovolném prostředí. Existuje zde riziko postupné degradace institucí ("race to the bottom") kvůli iterativnímu vypůjčování nikoli těch nejlepších, ale právě těch nejhorších vlastností jiných institucí (např. potlačování práv menšin v zájmu "efektivity vládnutí" apod.). Ani variabilita tak rozhodně není receptem na kvalitní design instituce. Pojistkou proti takovému vývoji může být jen trvalá kritická diskuze hodnot, z nichž demokratická instituce vychází.
 
## 6 dober demokratických institucí podle Grahama Smithe

Graham Smith konstruuje několik konkrétnějších heuristik, které jsou artikulovány méně rozporně než Goodinovy žádoucí principy. Například Smithem definovaná *inkluzivita* diskutuje několik různých způsobů jak instituci otevřít veřejnosti, zatímco Goodinova obecnější *veřejnost praxe* je spíše principem, jehož naplňování samo o sobě nemusí znamenat dobré či špatné fungování instituce (je dvojsečným instrumentem), nicméně je při zkoumání jejího designu vhodnou pomůckou. Smith své heuristiky chápe jako základní komponenty, které by společně měly utvářet očekávání od demokratických institucí a inovací, které však mohou být realizované nejrůznějšími způsoby a nejrůznějšími kombinacemi realizací daných dober. \cite[19]{smith}

Smith dělí seznam dober na dobra demokratická (inkluzivita, veřejná kontrola, uvážené rozhodování a transparentnost) a dobra institucí (efektivita a přenositelnost). Dobra demokratická jsou hlouběji ukotvená v demokratické teorii, zatímco dobra institucí podobně jako výše popisované principy sestavené Goodinem sledují především logiku designu instituce. Oba typy dober ale nutně reflektují obojí teoretická východiska.

### Demokratická dobra

*Inkluzivita* Nerovná participace na rozhodování je častým problémem v nejrůznějších oblastech politického života, klíčové tedy je, zda je možné tento problém vůbec řešit. Nejjednodušším řešením by se mohla zdát být možnost participace kohokoli; nicméně ta se ukazuje jako problematická, protože kvůli stabilitě chování různých společenských skupin by i přes formální změnu pravidel mohly být zachovány stávající nerovnosti.[^1] Při navrhování je tak nutné myslet na to, jak umožnit a podpořit jednak přítomnost všech zainteresovaných na rozhodování a zároveň i to, že jejich názor skutečně získá rovnocenný prostor. \citep[22]{smith}

[^1]:Smith tak ale nezrazuje od užívání principů otevřenosti participace pro všechny občany. Přímé a deliberativní teorie demokracie nevnímá jako vzájemně antagonistické, ale spíše jako vzájemně se podporující teoretické modely. \citep[10]{smith}

*Veřejná kontrola* ("public control") je míra v níž má veřejnost podíl na jednotlivých částech procesu rozhodování. I přes vytvoření příležitostí k rovné participaci všech občanů na řešení určitého problému, nemusí být na tuto činnost brán ohled a konečné rozhodnutí vykonávané politickou elitou může být vůči názoru veřejnosti protichůdné. I přes inkluzivitu na fungování instituce je pak veřejná kontrola nízká. Smith definuje zjednodušenou koncepci několika fází rozhodovacího procesu: definice problému, analýza možností řešení, výběr konkrétního řešení a implementace. Veřejnou kontrolou je tedy myšlena míra možnosti podílení na všech těchto částech procesu.

*Uvážené rozhodování* ("considered judgment") nevyžaduje od aktérů (občanů)pouze získání kompetencí k technickému posouzení daného problému, ale především vyžaduje schopnost oceňovat názory jiných občanů s docela odlišnými perspektivami a zkušenostmi. Jde tedy o požadavek podobný užívání *veřejného rozumu* Joshuy Cohena (viz kapitolu *2.1.2 Pojetí rozumného argumentu*). Smith se zde odvolává k obdobnému konceptu "rozšířené mentality" Hannah Arendtové,^[Arendtová vychází z Kantovy koncepce rozšířeného myšlení, které umožňuje zaujetí univerzálního hlediska \citep{kant}.] tj. schopnosti zaujmout pozice jiných aktérů a překročit limity vlastní sociální perspektivy.

*Transparentnost*, neboli možnost podrobného prozkoumání činnosti instituce veřejností je klíčová pro utváření důvěry v instituci a jistoty, že politický proces probíhá dobře. Transparentnost je jednak vnitřní, která "od participujících občanů [vyžaduje] pochopení podmínek, za nichž na instituci participují --- například, jak byl diskutovaný problém vybrán, kdo je facilitátorem organizace správného fungování mechanismu a jak jeho výstupy ovlivní rozhodování v politické obci" \citep[25]{smith} a též vnější, která je nutná, kdykoli má mít výstup zásadní vliv na veřejná rozhodnutí. Transparentnost může být realizována v různém rozsahu --- od pasivní publikace výstupů až po aktivní propagaci v médiích či dokonce formou inzerce.

### Dobra institucí

Demokratické inovace musí brát ohled nejen na benefity, ale též na náklady praxe. Náročné participativní procesy mohou být tak významnou administrativní zátěží, že dobrá praxe nebude realizovatelná, případně může poškodit důvěru v politické instituce v dané obci. *Efektivita* je tedy prvním z institucionálních dober \citep[26]{smith}. Není však však předem možné stanovit úroveň akceptovatelné zátěže, vždy je nutné přihlížet ke konkrétním kontextu. Efektivita pak může být i zásadním měřítkem při rozhodováním mezi různými variantami institucionální inovace.

Druhým parametrem je *přenositelnost*, tedy možnost přenášet konkrétní mechanismy mezi různými úrovněmi vládnutí, institucionálními kontexty a typy problémů, které jsou řešeny (volba prezidenta je jiný problém než rozdělování dávek sociálně znevýhodněným). Při nedostatečném pochopení, nezáměrném vynechání klíčových prvků mechanismu či jeho implementaci v nevhodném prostředí mohou vznikat zásadní problémy, proto je nutné vždy jakýkoli transfer pečlivě prozkoumat --- podstatná je zde výše zmíněná transparentnost fungování instituce, která umožňuje pochopit fungování a též aktivní informování o daném mechanismu, díky kterému je možné čerpat informace. \citep[13,27]{smith}

TODO: Na základě kapitoly 5 posoudit, jestli jsou v práci některé hodnoty zpracovány souběžně (veřejná praxe a publicita )